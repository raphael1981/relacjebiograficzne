<?xml version='1.0'?>
<article>
    <section>
        <time>0</time>Archiwum Historii Mówionej, rozmowa nagrana w Warszawie, w dniach 20 i 23 października 2008 roku, z panem Mieczysławem Skorupińskim. Rozmowę przeprowadził Jarosław Pałka.Jarosław Pałka: Proszę, jakby Pan mógł się przedstawić.Mieczysław Skorupiński: Nazywam się Mieczysław Skorupiński. Urodziłem się w Warszawie, w dniu 1 czerwca 1918 roku, przy ulicy Poznańskiej 17, róg Hożej. Ochrzczony zostałem w dniu 30 czerwca 1918 roku, w kościele pod wezwaniem św. Piotra i Pawła na Koszykach, ulica Emilii Plater, parafia św. Barbary.JP: Jakby Pan mógł opowiedzieć historię swojego życia, to co Pan pamięta od najwcześniejszych...MS: Moi rodzice: ojciec Władysław Skorupiński, mama Marianna z Zadrozińskich, Skorupińska. Rodzice mojego ojca to: Idzi Skorupiński, a mama mojego ojca Julia z Rembiszewskich, Skorupińska. Rodzice mojej mamy to Paulin Zadroziński, a mama mojej mamy to Ludwika z Małeckich, Zadrozińska. <span style="white-space:pre">	</span>Po 1925 zacząłem uczęszczać do Szkoły Powszechnej, początkowo nr 44. Na końcu jak kończyłem szkołę, to był Szkoła Powszechna nr 39. Dyrektorem szkoły był Jan Gałązka. Nauczycielami: pani Anna Kulisiewicz, Halina Borkowska, pani Wykrętowicz, pan Celiński. A prefektem był, wówczas bardzo młody ksiądz, Henryk Kałczyński. Ksiądz Henryk Kałczyński. Jego rodzice mieli na Marszałkowskiej 20, róg Litewskiej, dom. Szkołę powszechną ukończyłem w 1932 roku. I wówczas mój stryj, który był… Mój stryj Konstanty, brat mojego ojca, który był moim jednocześnie chrzestnym ojcem, wziął mnie do siebie. Był organistą w parafii Łęgonice Duże, koło Nowego Miasta nad Pilicą. Ponieważ, wówczas rozpocząłem po raz pierwszy służenie do mszy świętej, tam w tej parafii, i ponieważ ten pobyt tam nie odpowiadał mojemu przyzwyczajeniu warszawskiemu, poprosiłem rodziców, żeby mnie zabrali stamtąd. I po mniej więcej 10 miesiącach wróciłem do Warszawy.<span style="white-space:pre">	</span>Było nas czworo w domu. Byłem najstarszy, już skończyłem szkołę. No więc, w związku z tym. Była taka sytuacja, że w moim domu, przy ulicy Poznańskiej 17, mieszkała Wacława Maria Zamlówna. Córka felczera Elektrowni Warszawskiej. I tak się złożyło, że kiedyś poprosiła mnie, to było mniej więcej maj 1933 rok, czy mógłbym oddać, zanieść puchary, które były u niej. A podarowane jej były przez Janusza Kusocińskiego. Janusz Kusociński, znana postać. Więc oczywiście zgodziłem się. I te puchary. Ona była dobrą znajomą Kusocińskiego i w pewnym momencie, kiedyś tam te puchary jej przekazał, zdobiły jej pokój. A… I to było przed 1932 rokiem, zanim pojechał na olimpiadę. I tam zdobył złoty medal za bieg, na 10 kilometrów. To był 1932 rok. Widziałem takie zdjęcie, na dworcu, kiedy odprowadzają go przyjaciele. I między innymi ta Wasia Zamlówna również. Tak na biało, na jasno ubrana. Kiedy wrócił już jako złoty medalista, to oczywiście ten jego zasięg, zakres zainteresowań znacznie się zmienił. I ta znajomość stopniowo wygasała się. I to było pod koniec 1932 roku, 1933 początek. I właśnie w maju poprosiła mnie, żebym te puchary odniósł. Janusz Kusociński był ogrodnikiem Łazienek Królewskich. Miał mieszkanie w tak zwanej Kordegardzie. To jak się wchodzi od Myśliwieckiej, spod Agrykoli na teren Łazienek, po prawej stronie jest staw, a po lewej stronie ta Kordegarda. I tam miał taki pokój z kuchnią. Oczywiście znalazłem go tam, puchary mu oddałem, dostałem jakąś czekoladę. No i w ten sposób poznałem znanego biegacza. <span style="white-space:pre">	</span>Jakiś miesiąc temu, miesiąc później moja mama zwróciła się do tej Wasi, z zapytaniem czy może mogłaby załatwić dla mnie pracę w Elektrowni Warszawskiej. Ponieważ miała ojca, jak powiedziałem felczera, więc miał jakieś tam znajomości i tą pracę mi załatwił. Jako 15- letni chłopak. 15 lat i dwa miesiące rozpocząłem pierwszą pracę w życiu, 1 sierpnia 1933 roku. Wtenczas przewodniczącym Związku Zawodowego Pracowników Instytucji Komunalnych i Użyteczności Publicznej w Polsce, Oddział III Elektrownia, był Karol Neubauer. Załatwił status dla uczących się pracowników młodocianych. Status praktykanta biurowego. I z warunkiem to przyjęcie mnie do elektrowni było, że będę się uczył. I w związku z tym rozpocząłem naukę w Szkole Handlowej Zgromadzenia Kupców Miasta Stołecznego Warszawy. To było Waliców 2, Prosta 14. Po ukończeniu tej szkoły złożyłem świadectwo ukończenia u dyrektora Bogumiła Borkowskiego. I wówczas zostałem mianowany urzędnikiem Elektrowni Warszawskiej. Przeszedłem z praktykanta, na urzędnika Elektrowni Warszawskiej. I w ten sposób rozpoczęła się moja 48- letnia i trzy i pół miesiąca. Tyle potem przepracowałem.<span style="white-space:pre">	</span>Stopniowo rozpocząłem pracę w Wydziale Umów. Znaczy rozpocząłem pracę na ulicy Śniadeckich 5. Tam była III Filia Elektrowni. To był teren należący do Stowarzyszenia Robotników Chrześcijańskich. Do nich należał kinoteatr „Znicz”, na tym terenie. Budynek nie był przy ulicy, tylko od ulicy odsunięty był w głąb. Ten budynek teatru. A do ściany szczytowej budynku Śniadeckich 3, do jak gdyby dolepiony był pawilon piętrowy, w którym kiedyś był dancing. Ten dancing tam splajtował i wówczas elektrownia wynajęła ten piętrowy budynek na Filię III Elektrowni. Elektrownia stopniowo rozbudowywała się. W 1931 roku Filia była II otwarta, na Targowej 65. Bo I Filia od początku była na ulicy Wierzbowej 8. II Filia rozpoczęła działalność w 1931 roku, a III Filia właśnie w 1933 roku, tam rozpocząłem pierwszy dzień mojej pracy. Po miesiącu przenieśli mnie na ulicę Foksal 11, tam gdzie był zarząd Elektrowni i rozpocząłem pracę w kancelarii. Kierowniczką kancelarii była pani Anna Hinc, siostra naczelnika Wydziału Pierwszego Wytwórnia, inżyniera Adolfa Hinca. W tej kancelarii przepracowałem rok czasu i potem zostałem przeniesiony do Wydziału Umów. I w Wydziale Umów pracowałem już do powstania.<span style="white-space:pre">	</span>Przyszedł okres I wojny światowej. Pierwszego września tak jak każdego dnia, poszedłem do pracy. Było… Ponieważ załatwiałem interesantów, więc było tych interesantów kilku czy kilkunastu, i stopniowo każdego dnia coraz mniejsza ilość interesantów przychodziła. Tak że szóstego już było bardzo niewiele. Jeden, dwóch, trzech. Nie wiem dokładnie, tych nie mogę pamiętać. A po apelu pułkownika Umiastowskiego, żeby (1; 00:10:00) mężczyźni wychodzili na wschód z Warszawy, to już w ogóle nikt nie przychodził. <span style="white-space:pre">	</span>I w związku z tym, że ten apel wytrącił... Znaczy jeszcze część pracowników wyszła, pracownik elektrowni… Wyszła to na wschód, więc ilość pracowników się zmniejszyła. W związku z tym poprosili mnie, żebym się zajął pracą, sprowadzaniem żywności dla tej załogi, która ciężko pracowała. Cały miesiąc wrzesień, do 23 września, Elektrownia Warszawska pracowała bez przerwy. Mimo nalotów, mimo zniszczeń. To było stale naprawiane i uzupełniane. Tak że ta załoga była. Jej trzeba było dawać jeść, i w związku z tym jeździliśmy po mieście. Taki Władysław Nużyński, kierowca, ze mną jeździł. I kiedyś byliśmy na Pradze, na tak zwanych Szmulkach – Markowska, Brzeska, w tamtym rejonie. Tam było i szereg młynów, stamtąd dostawaliśmy mąkę, kaszę. Gdzie indziej, jak piekarnie były, to trochę chleba. I to przewoziliśmy tu do elektrowni na Powiśle. Był taki dzień, kiedy wracaliśmy Targową i potem Zygmuntowską, obecnie Solidarności, przed wjazdem na Most Kierbedzia, który się już tak nazywał, obecny most Śląsko – Dąbrowski. Przed wjazdem na ten most Kierbedzia usłyszałem, że jest nalot. Ja mówię: - Panie Władziu, gdzie pan się pcha na ten most, przecież jest nalot. Mówi: - Panie, jak będzie człowieka miał szlag trafić, to na równej drodze będzie szedł, rękę, nogę złamie, albo coś mu się tam stanie. I przejechaliśmy. Wjechaliśmy na most. Kiedy byliśmy już gdzieś tam w pobliżu lewego brzegu Wisły, za nami na Zygmuntowskiej upadła bomba. I potem widziano następnego dnia, duży lej tam na… Gdzieś tam z boku tej Zygmuntowskiej. Kiedy wróciliśmy do Elektrowni na Tamkę, bo tam był garaż, Tamka 2, Nużyński poszedł do dyspozytora Jana Sarmacha zdać relację, a ja wszedłem do budynku- Wybrzeże Kościuszkowskie 41. Pracowałem na parterze, na tej dużej sali. To jest duża sala. Okienka były po prawej i po lewej stronie. Ja pracowałem po lewej stronie, gdzieś tam piąte okienko od końca. Poszedłem do siebie i stanąłem frontem do okna, patrząc właśnie na Tamkę 2. Na to miejsce gdzie garaże i na budynek narożny, Wybrzeże Kościuszkowskie 43. W pewnym momencie huk, mleko, biało się zrobiło. No i okazuje się, że bomba spadła na ten budynek Wybrzeże Kościuszkowskie 43. I Władysław Nużyński, ten kierowca, który już u Sarmacha załatwił co trzeba, wychodził. Nie zdążył wyjść jeszcze, a drzwi były otwarte i w momencie kiedy ten gruz spadł, złamało mu nogę. Szedł na równej drodze i nogę złamał. No, wypowiedział sobie w złą godzinę. To był jeden z pierwszych fragmentów, takich które o wrześniu mogę opowiedzieć. No a potem miałem taki fragment na końcu września, 29, kiedy wojsko polskie... Bo wojsko polskie, bateria przeciwlotnicza była na Wybrzeżu Kościuszkowskim, nad Wisłą. I mieli swoje maty do spania, na tej mojej dużej sali, tylko że po stronie podwórza. I kiedy to wojsko wychodziło 29 po południu, przyszedłem do… Na ten teren, tam gdzie pracowałem i pożegnałem się z tymi ludźmi, bo ja ich znałem. I zszedłem na dół, do archiwum umów. To Archiwum umów mieściło się w podziemiach. I tam w czasie września między regałami z umowami, miałem swoje łóżko polowe, na którym spałem cały wrzesień. I kiedy zszedłem na dół, w dzień, to było popołudnie, siadłem na chwilę na tym łóżku. Latarkę miałem taką automatyczną, że jak się przyciska to się pali, a jak puści się, to się zgaśnie. I coś tam wziąłem do ręki i zacząłem czytać, i w pewnym momencie usnąłem. Byłem zresztą zawsze niskociśnieniowiec, więc bardzo skłonny poza tym do spania. I kiedy obudziłem się, zobaczyłem, godzina dziesiąta. Nacisnąłem latarkę i wchodzę na górę. A był taki jedyny pokój w całym budynku, który miał bezpośrednie połączenie z podziemiem. Właśnie z tym archiwum umów, żeby z sali można było zaraz w pierwszym pokoju zejść na dół, do archiwum umów, żeby można było w razie potrzeby tą potrzebną umowę dostać. I wszedłem na parter, otworzyłem drzwi, zrobiłem krok na salę. I w tym momencie słyszę; - Halt!. Więc nie miałem wyboru, musiałem rękę do góry podnieść lewą, prawą na siebie zaświecić i stanąłem. A usłyszałem: -Komm hier. Więc zrobiłem wolnym krokiem, podszedłem. I ponieważ w szkole powszechnej mieliśmy dwie godziny tygodniowo niemieckiego, a w szkole handlowej również dwie, czy trzy godziny niemieckiego również, więc znałem kilka słów po niemiecku. Więc tyle ile mogłem, powiedziałem mu. I wytłumaczyłem, że jestem, tu pracuję, urzędnikiem. Pokazałem legitymację i mówię, że pracuję tu, przy tym okienku. Poszedł ze mną. Pokazałem, wyjąłem z biurka moje papiery z moim nazwiskiem. No i rzeczywiście wyjaśniło się to, że jestem pracownikiem. I wtenczas, w tej rozmowie trwającej do piątej rano, bo zapytałem go, czy on może mnie puścić. On powiedział, on może mnie puścić, tylko ten, który będzie szedł na ulicy, to taki, żandarmeria z takimi blachami, to on tego nie będzie wiedział i strzeli do mnie. No więc przesiedziałem z nim do rana. W międzyczasie powiedział, że on był policjantem berlińskim, no i został zmobilizowany. I jak powiedziałem na wstępie, darował mi życie, nie strzelił. Bo mógł strzelić. On był święcie przekonany, miał prawo. Bo on był tylko jeden w budynku, i nagle się ktoś pojawia. Na szczęście ze światłem. Nie taki niewidoczny zupełnie, ale dający się poznać, że ze światłem. Nie strzelił, darował mi życie. I kiedy po latach ten, taki redaktor Raczyński, w „Życiu Warszawy” napisał ten artykuł, wywiad z tym trojgiem studiujących w Warszawie, robiących prace magisterskie, no to wtenczas właśnie zaproponowałem, że mam te interesujące jego plany. Mogę mu udzielić tych planów, te plany. I Między innymi dlatego, że on właśnie okazał się berlińczykiem. Na pamięć tego berlińczyka, który mi darował życie, chciałem zrobić, odwdzięczyć się temu, nie znanemu zresztą, berlińczykowi. Pojechałem do niego i to co potrzebował skserowałem i podarowałem mu. I tak to bardzo ważny w moim życiu moment, fragment jest.(2; 00:00:00) MS: Szkoły powszechnej na Poznańskiej. Tam przez siedem lat kolegami moimi byli: Tadeusz Piórkowski, Bolesław Krosnowski, Bronek Ciężkowski. I między innymi Tadek Ajerwajs. Polak wyznania mojżeszowego, jak się wtenczas mówiło. Po prostu Żyd. I… A jego mama była Łaja Ajerwajs. Przychodziła do szkoły z pięknym takim lisem srebrzystym, bardzo elegancka pani.<span style="white-space:pre">	</span>A Pierwszą Komunię Świętą przyjąłem w kościele Zbawiciela i tego samego dnia byłem jednocześnie bierzmowany. Ponieważ… Dlaczego nie w parafii św. Piotra i Pawła, tylko tam u Zbawiciela? Ponieważ ksiądz Henryk Kałczyński, jak już mówiłem, miał rodziców, którzy mieszkali na Marszałkowskiej. No i byli bardziej… On był bardziej związany z tym kościołem Zbawiciela. Ksiądz Henryk Kałczyński, po tym prefektowaniu w szkole, został gdzieś w połowie lat 30. głównym kapelanem więziennym. I… A po wyjściu z Warszawy, po powstaniu, udał się w kierunku Pyr. I tam w Pyrach zatrzymał się. I zatrzymał się do końca życia. Wybudował kościół, między innymi z cegły rozbieranej z domu jego rodziców. Właśnie na rogu Marszałkowskiej i Litewskiej. Pochowany został w krypcie w tym kościele, jako budowniczy kościoła. A na jego pogrzebie… W jego pogrzebie brał udział nuncjusz apostolski, monsignore Luigi Poggi. Wysoko był ceniony ten mój prefekt, Henryk Kałczyński. Ksiądz Henryk Kałczyński.<span style="white-space:pre">	</span>Okres okupacji cały czas pracowałem na Wybrzeżu Kościuszkowskim. Bo jeszcze muszę przypomnieć, że do1939 roku zarząd Elektrowni Warszawskiej mieścił się na ulicy Foksal 11. Od 1903 roku do 1939. W… Budynek dla Elektrowni Miejskiej w Warszawie, rozpoczęto w 1937 roku. I wtenczas, kiedy budynek już był doprowadzony do parteru, jeszcze piętra nie było. Parteru nie było, tylko fundamenty podziemia, wtenczas było wmurowanie aktu erekcyjnego pod ten budynek. Dokonywał tego Prezydent Miasta Stołecznego Warszawy, Stefan Starzyński. Mam takie zdjęcie, gdzie w takim fartuchu białym murarskim, trzyma w ręku tubę z aktem erekcyjnymi, no i za chwile wmuruje. Więc… I po tym wmurowaniu, to było 21 października 1937 roku. Po tym wmurowaniu aktu erekcyjnego przeszliśmy na halę maszyn, gdzie tego właśnie dnia uruchomił 10 turbogenerator. Osobiście pan prezydent Stefan Starzyński.<span style="white-space:pre">	</span>Okres okupacji przeżyliśmy szczęśliwie. A to między innymi głównym… Znaczy bardzo ważnym momentem było to, że u nas pracował w kartotece, prowadził tą kartotekę Edward Martin. On rozpoczął pracę jeszcze w 1916 roku. Pewnie miał jakieś tam te niemieckie powiązania, ale był bardzo porządnym człowiekiem. Był taki moment nawet że, kiedyś kiedy wyprowadziliśmy się z Warszawy w 1934 roku, mieszkałem w domu jego siostry, jego szwagra w Piastowie. Tak że dosyć dobrze go znałem. I kiedy przyszła okupacja, czytaliśmy gazetki razem z nim. Do sierpnia. A w sierpniu Edward Martin przyszedł w tym takim pomarańczowo – brązowym, ze swastyką mundurze. No i blady strach na nas padł, co będzie. Do końca wojny nikt nie poniósł żadnego szwanku. On jak gdyby tego całego okresu nie pamiętał, nigdy do tego nie wracał. Uratował bardzo dużą ilość ludzi. Mówię dlatego, że kiedy po wojnie w 1945 roku, pracowałem w tamtym czasie na Targowej 65, przyszedł do mnie z UB z Cyryla i Metodego. I bardzo się zdenerwowałem. Pewnie jakoś nie nadawałem się do takiej rozmowy i zapytałem czy mogę jutro do niego przyjść, bo ? (2; 00:05:29) . – No i proszę bardzo, tak. I poszedłem do niego tam na Cyryla i Metodego. I wtenczas on mi powiedział, że jest taki donos, takie pismo mają, że ten Edward Martin jest, zamiata tam ulice, i jest w Łodzi. No i że o tym Martinie może powiedzieć Skorupiński Mieczysław. No więc oczywiście mogłem powiedzieć, bo jak mówię, znałem bardzo dobrze. Ale… I wszystko co mogłem powiedzieć, to wszystko co najlepsze. A głównym momentem było, to powiedziałem: - Panie, on nas nie wydał, on nas uratował. A czytał z nami gazetki. No i to był taki moment, który trudno nie pamiętać. Trudno zapomnieć.<span style="white-space:pre">	</span>Miałem taki moment jeszcze w czasie okupacji, kiedy taka przyjaciółka mojej żony, młoda dziewczyna, 20- letnia pewnie, taka wysiedlona z poznańskiego. A mieszkała pod Sterdynią, niedaleko Sokołowa Podlaskiego. I została złapana w łapance. Udało jej się przesłać zawiadomienie do nas, do mieszkania. Ktoś kto wyszedł z tego, a był taki obóz przejściowy na ulicy Skaryszewskiej. Tam jest taka szkoła. Budynek jest cofnięty od linii ulicy, nie przy chodniku jest budynek, tylko o kilkanaście metrów w głębi. I w tym budynku był obóz przejściowy dla tych, których wywozili do Niemiec. I kiedy przysłała tą kartkę, ja z tą swoją słabą znajomością niemieckiego... Ale, o tu muszę wstawić jeszcze, że ponieważ ja byłem wówczas bardzo młodym człowiekiem. Rozpoczynałem wojnę, miałem… Skończyłem 21 lat. Otrzymałem kategorią A w maju, ale nie zostałem powołany. Podobno pracowników Elektrowni Warszawskiej nie powoływali. Tak mi ktoś niedawno powiedział. Nie wiem dlaczego, ale rzeczywiście mnie nie powołali. No ale wtenczas, kiedy przyszedł czas niemiecki, byłem najmłodszy w moim wydziale, no i tak zapewne wygląda na to, że najlepiej znający niemiecki. I wyznaczyli mnie do załatwiania niemieckich odbiorców. Mogę tu powiedzieć przy okazji, że załatwiając tych niemieckich odbiorców, to było część z nich folksdojczów. Folksdojczów, którzy nie znali niemieckiego, a jeżeli nawet trochę niemiecki znali w słowie, to na pewno nie w piśmie. Ponieważ Niemcom przydzielano specjalne kontyngenty dodatkowe, to trzeba było napisać to podanie i złożyć tam na pierwszym piętrze w dyrekcji. No i ponieważ przy okienku pracowałem, to ci, którzy przychodzili, a załatwiałem tych właśnie Niemców, więc zapytali, pytali mnie czy mógłbym napisać takie podanie. I oczywiście, jak po raz pierwszy doszedłem do tego, że podanie, które miałem przygotowane, ten któremu pisałem dostał ten kontyngent, to znaczy uznałem, że to jest właściwy tekst. I to ten tekst później powielałem wielokrotnie. I mówiąc nawiasem, zarabiałem na tym. Ale to takie na marginesie.<span style="white-space:pre">	</span>Tak się złożyło, że wracam do tej Janki, która została złapana w łapance. I wtenczas, kiedy dostałem tę wiadomość, pobiegłem na Skaryszewską. Udało mi się wzdłuż chodnika, przed budynkiem, przed tym parkanem, nie budynkiem, a przed parkanem. Wzdłuż chodnika chodził Niemiec. Starszy człowiek. Więc ja, mając ten taki niewielki zapas niemieckiego, ale jednakże byłem zawsze do przodu, i w związku z tym zapytałem, że tam jest moja siostra, ta blondyna, tam na drugim piętrze. czy on pozwoli, że ja wejdę jak on pójdzie tam dalej, to ja wejdę. I wyraził zgodę, i rzeczywiście bardzo wolno szedł i bardzo daleko. Ja zdążyłem, taka furtka była od ulicy. Ja zdążyłem podskoczyć pod budynek i Janka powiedziała: - W piątek idziemy – a to był wtorek - na badania na Smulikowskiego, do (2; 00:10:00)laboratorium Ubezpieczalni Społecznej. Smulikowskiego, nie ten budynek główny Zarządu Głównego, tylko ten drugi budynek, też należący do Związku Nauczycielstwa Polskiego, ale po drugiej stronie ulicy. I tam było to laboratorium. Jak się o tym dowiedziałem, wróciłem do biura i oczywiście podzieliłem się wiadomością. I… A u nas pracowała taka ? (2; 00:10:24). Imię to mogę powiedzieć. Której rodzice na Śląsku zrobili się folksdojczami. Ona do końca wojny nie zrobiła się folksdojczką, i po wojnie zresztą pracowała. Była bardzo.... Ale jak usłyszała to, to ona do mnie nie mówiła: - Mieciu. Słuchaj Miecio, ja znam lekarza tam w tym laboratorium. Ubrała się i poszła. Za chwilę, za jakiś czas wraca. Mówi: - Słuchaj, on… Ja jej dałem te jej dane dokładne, nazwisko, datę urodzenia, miejscowość, adres zamieszkania., I to wszystko miała. I ona powiedziała tak: - Ona jest chora na chorobę weneryczną., Żeby się tego nie wypierała. Będzie miała WR plus. Bo WR minus… Minus to jest chyba… Tak, to jest ujemne, to nie ma choroby, a WR plus to jest choroba weneryczna. Żeby nie wypierała się tego. I wtenczas, kiedy ich wyprowadzali w piątek, poszedłem na Skaryszewską. Tych ludzi takich jak ja, było tam masę. Ich prowadzili ulicą. Ona przyszła do bliżej chodnika. Ja mówię, kiedy już mogłem prawie że do ucha jej powiedzieć, mówię: - Słuchaj Janka, jesteś chora na chorobę weneryczną, żebyś się nie wypierała tego. No i to było krótki moment, oczywiście trzeba było uważać, żeby Niemcy nas tam nie rozpędzili. I to był piątek. Dziewczyna we wtorek wróciła do domu. Bo do nas przychodziła, jak była w Warszawie. To przyjeżdżała do nas. Tak że, tu muszę powiedzieć, że taki dziwny przypadek. Że koleżanka z takim niemieckim tam pochodzeniem, rodzice folksdojcze, a ona nie… Przyłożyła się do tego, że ona wyszła. Ale to nie jest główny moment, bo ja dodatkowo chce oddać hołd i pamięć i temu lekarzowi, który podjął się ryzyka sfałszowania wyników badania. I dzięki temu jedną dziewczynę, nie wiem ile takich przypadków było, uratował od wywiezienia do Niemiec.(3; 00:00:00) MS: Od lutego 1944 roku do czerwca tak się złożyło, miałem osiem ataków nerkowych. Później się okazało, że miałem kamienie. I w związku z tym 29 czerwca poszedłem do szpitala. To było na Lesznie, róg Karolkowej. W tym szpitalu niewiele mi mogli już pomóc. I lekarz, który mnie tam prowadził, powiedział: - Proszę pana, słyszy pan te grzmoty tam, od kanonadę, od Otwocka? No to nie ma pan co tutaj już więcej siedzieć. Wiedział o tym, że... Aha, i w czasie okupacji po raz pierwszy wynajęliśmy pokój na kolonii Bolków w Międzylesiu. Z uwagi na to, że mieszkaliśmy na czwartym piętrze i nie mogłem schodzić jak był nalot. Nie mogłem schodzić. Było nawettak raz, że mnie znosili na krzesełku, bo nie mogłem iść, taki miałem ból. I w związku z tym, ze szpitala wyszedłem 16 lipca 1944 roku, a otrzymałem zwolnienie do 31 lipca. No i naturalnie, że do Warszawy nie wracałem. No i miałem 1 sierpnia pójść, wrócić do pracy. No już tak się nie stało, bo tu właśnie wybuchło powstanie. No i na tym ten etap się skończył.<span style="white-space:pre">	</span>Teraz wracam w rejon mojego urodzenia. I wspominałem, byłem ochrzczony w kościele św. Piotra i Pawła, a urodziłem się w 1918 roku. I w tym czasie był duży napływ ludności wiejskiej do Warszawy. W związku z tym ta ludność pamiętała, kultywowała takie przyzwyczajenia wiejskie. I między innymi, na św. Piotra i Pawła, na Koszykach, na ulicy Emilii Plater była zajęta pod takie stragany odpustowe. Od Wspólnej do Alej Jerozolimskich, i od Emilii Plater do takiej wewnętrznej uliczki, która prowadziła do kościoła. Ta uliczka w tej chwili włączona jest w ulicę św. Barbary. W tej uliczce po prawej stronie była plebania, a po lewej stronie był księży sad. Więc te odpusty były bardzo huczne, takie właśnie wiejskie. W tym miejscu gdzie księży sad był, wybudowany później w 1937 roku, oddano do użytku dom Akcji Katolickiej „Roma”. Ten dom i tą halę, salę będę… Pamiętam zawsze, bo tam zamontowano takie wspaniałe organy Hammonda. Coś wspaniałego, pienia takie. Z dużą przyjemnością słuchałem, jeszcze jak chodziłem na filmy. Zresztą często o treści takiej katolickiej. <span style="white-space:pre">	</span>Po drugiej stronie „Romy” był pusty plac na rogu Składowej, obecnie Pankiewicza. Na rogu Składowej i Nowogrodzkiej, pusty plac. I tam był welodrom. Ponieważ rower był nieosiągalny dla wielu młodych chłopaków, więc tam na welodromie sobie jeździłem, tak jak wielu innych. Na tym miejscu później został przed wojną wybudowany Państwowy Bank Rolny. Ulicą Nowogrodzką jeździła elektryczna kolej dojazdowa. Miała końcowy przystanek między ulicą Poznańską i Marszałkowską. Na rogu Poznańskiej i Marszałkowskiej w suterenie była kasa biletowa. <span style="white-space:pre">	</span>A na… Idąc na prawo Poznańską, na początku… Nawet ? (3; 00:04:07) nie powiem dokładnie, były wykopy pod budynek obecnej Centrali Telefonicznej i Telegraficznej. Ten okres przerwy był dosyć długi i po długich roztopach, w tych dołach zbierała się woda. Przewodząc przez te szpary widziałem tą wodę. Idąc dalej Poznańską w kierunku św. Barbary, to na rogu św. Barbary i Poznańskiej była sklep AGRiL-u. AGRiL to Administracja Gospodarstw Rolnych i Leśnych. Pierwsze litery tej nazwy dawały AGRIL. No to był taki tam. Zawsze świeże jajka, mleko. Później, przekraczając Wspólną, Wspólnej 23 po schodkach był sklep rzeźniczy pani Burchard. Następny sklep parterowy, to był sklep fabryki ołówków Majewskiego z Pruszkowa. To był parterowy budynek, a obok był już piętrowy budynek. Tam był Sąd Grodzki, się nazywał. I to było po tej stronie prawej. Po lewej stronie, na rogu Hożej i Poznańskiej było pogotowie ratunkowe. Wejście do pogotowia ratunkowego było z narożnika Poznańskiej i Hożej. Nie tak jak obecnie, tylko wejście jest od Hożej, tylko ze ściętego narożnika Poznańskiej i Hożej. <span style="white-space:pre">	</span>W domu, w którym mieszkałem… W tym domu była apteka „Pod Aniołem”. Ponieważ grzebałem się w wielu starociach, byłem w Muzeum Farmacji na Skierniewickiej róg Siedmiogrodzkiej. I tam uprosiłem panią kierowniczkę, żeby mi udostępniła dokumenty tej apteki i tego składu aptecznego. Okazuje się, że właścicielem składu aptecznego, w budynku Hoża 41 róg Poznańskiej, był Franciszek Anioł. I w związku tym wyjaśniło się, dlaczego była „Apteka Pod Aniołem”. Bo wszedł w kontakt i był później wspólnikiem właściciela tej apteki. Nazwisk w tej chwili nie pamiętam, mam to dokładnie zapisane wszystko. Ale pamięci nie mam. Tak że to tyle co w moim… Aha, w moim budynku jeszcze, obok apteki był sklep spożywczy z wejściem od bramy. Kiedy po zamknięciu o siódmej godzinie, jeszcze przez to wejście od bramy tam można było nieraz coś kupić.<span style="white-space:pre">	</span>Po drugiej stronie bramy była pralnia pani Markowskiej. Pewnie byłem czasami… No właściwie czasami… Pewnie do tej pory jestem ciekawy, jak coś widzę, a zainteresuje mnie, to patrzę. I wtenczas wielokrotnie przystawałem przed wystawą. Wystawały… Wystawy były bardzo długie, prawie do ziemi. I tam w tym oknie pracowały panie prasując bieliznę, między innymi koszulę. Stąd ja potem sobie mogłem sam, kiedy były sztywne kołnierzyki po krochmaleniu, wyprasować taki kołnierzyk, odpowiednio wywinąć, bo wiedziałem i widziałem jak to się robi. I to było… Właśnie z pamięci tej pralni pani Markowskiej.<span style="white-space:pre">	</span>Następny sklep to były takie właściwie dwa pomieszczenia, jedno wejście. Na prawo to był sklep Nadek Klinowski. Założył sklep z artykułami piśmiennymi. Taka konkurencja dla tego Majewskiego z Poznańskiej 21. No a drugi, na lewo wejście, ale z tego samego wejścia od ulicy, tylko potem się drzwi… Na prawo, na lewo były. A na lewo to było wejście do krawca, Żyda, też Żyda, który siedział. Zawsze widoczny był w tej dużej wystawie. No i mówię. Byłem taki chłopak ciekawy, a nieraz przystanąłem przy tej, więc ten Żyd igłą w szybę niby uderzał, tak dla strachu. Ale to oczywiście była taka z jego strony przyjemna zabawa. <span style="white-space:pre">	</span>Następny budynek to była Poznańska 15. I tam było Poselstwo Sowieckie. Tak się to wówczas nazywało. W końcu lat 20., w 1927 lub 1929 był przypadek, że na Dworcu Głównym w Warszawie zastrzelony został poseł sowiecki Wojkow. Jego zabójcą był nacjonalista rosyjski Kowerda. I teraz tak dziwnie tych ludzi los złączył, że jak się napisze Wojkow i pod spodem napisze Kowerda, to linię poziomą, jak się międzynazwiskami poziomo postawi i linię prostą po trzech literach, to i poziomo będzie Wojkow, Kowerda i pionowo będzie Wojkow, Kowerda. Tak dziwnie los tych ludzi (3; 00:10:00) złączył. Wielokrotnie, ponieważ lubię się w różne sprawy bawić, próbowałem różne nazwiska krótkie, żeby to się udało. Nigdy żadne połączenie, żadnych nazwisk w ten sposób tak dziwnie nie udało się.<span style="white-space:pre">	</span>Jak mówiłem, do szkoły powszechnej chodziłem na Poznańską, pod 11. Tam sklep z galanterią damską miała pani Klinowska. Matka tego Natka Klinowskiego, któremu kupiła ten sklep i urządziła tę konkurencję dla Majewskiego. A naprzeciwko, Poznańska 12 był jedyny dom drewniany, piętrowy w Śródmieściu. Nigdzie naokoło takiego domu już nie było. Ten dom przetrwał do lat około 1934, 1935 może, nie wiem. Bo to, to tam jest za takie… Wybudowany ten został budynek. Ten budynek drewniany był od frontu, a wewnątrz były obory. I do około 1925 roku, te krowy były wyprowadzane na pastwisko na Pole Mokotowskie. Poznańską, Lwowską, w poprzek przez Nowowiejską, na Pole Mokotowskie, na trawę. Ale to było mniej więcej do około, no może 1926, 1927. Ale chyba 1925 mniej więcej. I pewnie te krowy były do lat 30., ale już wówczas były karmione tam na miejscu. I te obory były wewnątrz, w głębi. Nie było oficyn, tylko były te obory.<span style="white-space:pre">	</span>Na ulicy Hożej 41, to ten budynek gdzie była ta… Skład apteczny. Tak się złożyło, że po wojnie budynek stał się własnością… Przepraszam bardzo, nie po wojnie. Że ten budynek, pewnie w 1925 roku stał się własnością Kasy Pożyczkowo - Oszczędnościowej, Pracowników Elektrowni Warszawskiej. Kasa Pożyczkowa pracowników Elektrowni Warszawskiej miała cztery domy w Warszawie. W ten sposób był lokowany kapitał, zgodnie ze statutem, że może być lokowany w gotówce, w bankach, jak również w nieruchomościach warszawskich. I tak się dziwnie złożyło, że ten dom Hoża 41, który od Poznańskiej miał nr 18, ale tylko wejście frontowe, nie było bramy, tylko brama była od Hożej. Ten dom, stałem się jego współwłaścicielem. Jak potem pisałem w jednym z artykułów, w takim tygodniku STOEN-u „Pod prąd”, że stałem się właścicielem jednego centymetra kwadratowego powierzchni tego budynku i jednego centymetra sześciennego kubatury tego budynku. Bo mam w Kasie Pożyczkowo – Oszczędnościowej naskładane oszczędności, które były składane każdomiesięcznie. 10 procent wynagrodzenia. Proszę sobie wyobrazić, 10 procent wynagrodzenia. To była bardzo duża suma. Ale tak było. I należenie do Kasy Pożyczkowo – Oszczędnościowej Pracowników Elektrowni Warszawskiej nie było dobrą wolą pracownika. To był służbowy obowiązek. Jedyny przypadek w Polsce, bo tym się interesowałem. Nigdy takiego przypadku nie było, żeby przynależność do kasy pożyczkowej, w jakiejkolwiek formie była obowiązkiem służbowym. U nas była w elektrowni. Pewnie Francuzi między innymi chcieli dlatego, żeby jednolicie potrącali wszystkim te składki, żeby nie było wybiórczo. A temu potrącać, a temu nie. Ale w każdym razie, taka sytuacja była. Tak że myśmy byli przymusowo zmuszeni do oszczędzania. Gdyby nie wojna, to byśmy zupełnie nieźle pewnie na tym wyszli. W tej chwili, może kiedyś się to uda jeszcze to odzyskać. Kiedy Bierut dekretem skomunalizował te grunty warszawskie, a w tym dekrecie było powiedziano, że dla odbudowy i rozbudowy Warszawy. Nasz budynek Hoża 41 ani do odbudowy, ani do rozbudowy nie był potrzebny. Stał jak stoi, kilkadziesiąt lat. I w ten sposób, po 24 latach, w 1969 roku Zarząd Budynków Mieszkalnych zażądał od naszej kasy, bo do 1969 roku administrowaliśmy tą kasą, kasa administrowała. Zażądał przekazania nieodpłatnie tego budynku Zarządowi Budynków Mieszkalnych. I w ten sposób straciliśmy panowanie, władzę nad tym budynkiem. Zobaczymy, co z tego wyjdzie.(4; 00:00:00)MS: Wracam z powrotem na ulicę Poznańską, bo zapomniałem powiedzieć, że w końcu lat 20., ewentualnie na początku 30. lat, miało miejsce zamach bombowy na Poselstwo Sowieckie. Poselstwo Sowieckie mieściło się- Poznańska 15. Ja mieszkałem Poznańska 17. I ta bomba była włożona w przewód kominowy, graniczący z domem numer 15. Przy wyjęciu tej bomby, urwało… Ta bomba się urwała, ale na szczęście wpadła w sadzę. Ich tak dużo było, że bomba nie wybuchła i stamtąd ją później tam wyjęli. No to taki był przypadek, kiedy mi się to przypomniało.<span style="white-space:pre">	</span>Wracając na tamte rejony, można powiedzieć, że po 1939 na Hożej była taka firma „Cukropol”. Tam… To było w suterenie, wejście od takiej wgłębionej bramy. Brama jest nieco głębiej niż linia budynku, a z tego wgłębienia było zejście do cukierni. Cukiernia się nazywała „Cukropol”. Cała ta lewa część pod budynkiem, do końca podwórza, to była właśnie zajęta na piekarnię „Cukropol”. Na rogu Marszałkowskiej i Hożej, miał sklep Bieńkowski – noże, widelce, platery. Po prawej stronie, Hoża 81 B chyba, miał sklep Cieszkowski. Ale taki sam sklep Cieszkowski, miał drugi Cieszkowski. Miał po drugiej stronie Marszałkowskiej, w podobnym rejonie, prawie że naprzeciwko. To była chyba Marszałkowska 76. A to dom był Pod Huzarzem, czy Huzarem. No tak, tam na górze była taka postać.<span style="white-space:pre">	</span>Dalej, Marszałkowską idąc na prawo od Hożej, był bar „Satyr”. Na rogu Marszałkowskiej, od strony Marszałkowskiej i Wilczej był sklep z materiałami piśmiennymi. Uciekła mi nazwa. Po drugiej stronie ulicy Wilczej była cukiernia Fruzińskiego. Duży. Wysokie bardzo wystawy. Cukiernia Fruzińskiego.<span style="white-space:pre">	</span>Po wyjściu ze szpitala wróciłem, jak już mówiłem na kolonię Borków, gdzie wynajęty miałem pokój, pierwszy raz w czasie okupacji. I tam zastało mnie powstanie. Ale ja pierwszego sołdata ruskiego spotkałem 31 lipca 1944 roku. Oni doszli do granicy Międzylesia i tam stanęli. A Niemcy doszli do Wawra i też stanęli tam. I tak do siebie pukali. I to już ten pierwszy sowiecki żołnierz, już widziałem go 31 lipca. No a potem widziałem te dymy nad Warszawą, to co w tym czasie w Warszawie się działo. Przyszedł moment 14 września, 1944 roku. Praga została zajęta i już cała ta lewobrzeżna część tutaj. I wtenczas poszedłem na Pragę. Zamieszkałem na ulicy Stalowej 1. Dziwnym zbiegiem okoliczności, ale to nie zbiegiem. Zamieszkałem w domu tej Wasi Zamlównej, która była moją protektorką do elektrowni. Która mi dała pracę w Elektrowni Warszawskiej. U niej zamieszkałem, bo jej w tym czasie nie było. Ona wyjechała z Warszawy.<span style="white-space:pre">	</span>Kiedy znalazłem się na Pradze, spotkało się nas 12 pracowników Elektrowni Warszawskiej i odpowiedzieliśmy na apel prezydenta, i tutaj trzeba wyraźnie posłuchać Prezydenta Miasta Warszawy na Pradze. On tak się nazywał. Tym prezydentem był pułkownik Marian Spychalski. Apelował, żeby pracownicy przedsiębiorstw i służb miejskich zgłaszali się do pracy. Obejmowali ponownie stanowiska i prace. Zgłosiło się nas 12. W dniu 2 października 1944 roku. On miał początkowo siedzibę, pułkownik Spychalski- prezydent, w budynku Targowa… W budynku Dyrekcji Okręgowej Kolei Państwowych. Potem prezydent przeniósł się na Otwocką, do szkoły. Otwocka 3 chyba. No i wtenczas, o ile tak jak pamiętam, Spychalski był taki dosyć w swoich zachowaniach ograniczony, bardzo spokojny, stonowany, o tyle na nasz widok, na naszą propozycję, na wyrażoną chęć przystąpienia do odbudowy Elektrowni Warszawskiej, do dania Pradze światła bardzo się ucieszył. Dał nam lokal na Stalowej pod dziewiątym. Na parterze kilkupokojowe mieszkanie i na drugim piętrze kilkupokojowe mieszkanie. I od tego momentu rozpoczęła się ponownie działalność Elektrowni Warszawskiej po wojnie. Tak. Tu muszę powiedzieć dla porządku rzeczy, że tymi pierwszymi pracownikami byli: inżynier Stanisław Beniger, Roman Szymona, Józef Hilchen, Antoni Stępniak, Wincenty Wiliński, Jan Lewandowski, Jan Drygiel, Kazimierz Życki, Mieczysław Skorupiński, Józef Mączka, Zenon Kowalczyk i Wacław Fiszer. Fiszer po wojnie był dyrektorem departamentu w Ministerstwie Energetyki. To tak na marginesie. Więc ta działalność miała na celu dania oświetlenia początkowo. I w związku z tym, były uruchomione pierwsze dwa agregaty. Na fabryce Rzewuskiego, przy ulicy Grenadierów, a drugi został uruchomiony w fabryce marmolady przy ulicy Ostrobramskiej. To były agregaty prądotwórcze i ten pierwszy prąd z tych agregatów poszedł. Potem były już dalsze prace, pracowników przybywało. Przy odbudowie elektrowni w Falenicy były prace, przy naprawie linii wysokiego napięcia z Falenicy, przez Rembertów do Warszawy. I w Markach u Briksa, o ile dobrze pamiętam, też tam został uruchomiony agregat. W każdym razie stopniowo tyle, ile można było dać prądu, ta wówczas jeszcze stosunkowo niewielka grupa ludzi postarała się, żeby to zapewnić.<span style="white-space:pre">	</span>Potem przyszedł dzień 16 stycznia 1945 roku. Wieczorem dostaliśmy wiadomość, że mamy się stawić u Prezydenta Miasta Warszawy na Pradze, czyli u Spychalskiego, o północy. I… Czy przed północą, już nie pamiętam. W każdym razie bardzo późno. I wtenczas Spychalski oświadczył, że: - Jutro Warszawa będzie zajęta. Proszę przygotować plan na wydelegowanie pracowników, którzy obejmą warsztaty pracy. Obejmą przedsiębiorstwa, warsztaty pracy. I to było o północy z 16 na 17. Kiedy wróciliśmy na Stalową, na drugie piętro i w gronie tak tych kilku z nich wymienionych tutaj na pewno było, pisałem skład tych, którzy mają przejść na drugą stronę i objąć Elektrownię Warszawska. Czy to było 17 czy 18, dziś głowy nie dam. W każdym razie, po lodzie przeszliśmy na druga stronę i dotarliśmy do Elektrowni Warszawskiej. I w ten sposób ta niewielka grupa, która była już… Przy której (4; 00:10:00) byli już strażnicy z bronią w ręku, ta niewielka grupa objęła ponownie w posiadanie Elektrownię Warszawską. Mieliśmy szczęście, bo wchodząc na teren Elektrowni Warszawskiej, wchodziliśmy między halą maszyn a budynkiem od strony Wybrzeża. Tam takie są schodki i zeszliśmy na halę maszyn. I okazało się, że w tych miejscach gdzie my byliśmy, jeszcze potem znajdowano miny. Mieliśmy szczęście, że akurat na to nie natrafiliśmy. Wróciliśmy oczywiście na Pragę. Na Pradze jeszcze w dalszym ciągu to się, co można było robić, robiło. Tu już w budynku częściowo zniszczonym na rogu Tamki i Wybrzeża już byli też pracownicy. I tak się rozpoczęła powojenna odbudowa Elektrowni Warszawskiej. Jestem jedynym spośród tych 12, którzy no można powiedzieć dali początek energetyce warszawskiej. Bo od Elektrowni Warszawskiej, od tych pracowników, wielu przechodziło potem do ministerstwa, do różnych innych przedsiębiorstw. Między innymi do tworzących się później elektrociepłowni. Elektrociepłownia na Siekierkach i inne.<span style="white-space:pre">	</span>Wracam z powrotem na ulicę Stalową, do dnia 16 stycznia 1945 roku. Kiedy wróciliśmy jak mówiłem, przygotowywaliśmy ekipy na przejście, na drugi brzeg Wisły objąć Elektrownię Warszawską, wtenczas miał miejsce zamach. Znaczy bomba spadła na sąsiedni budynek, od strony ulicy 11 Listopada. Bo to podwórze Stalowa 9 nie miało poprzecznej oficyny, tylko graniczyło otwartą przestrzenią z terenem przy ulicy 11 Listopada. Z prawej strony, tuż przy naszym budynku, był budynek z czerwonej cegły. Byle jak prawdopodobnie wybudowany, i tam się mieściły biura „Bacutilu”. I ten budynek spadła bomba. Mieliśmy szczęście, że nie kilkadziesiąt metrów bliżej, znaczy w naszą stronę. I dzięki temu uniknęliśmy. Że żyjemy. Mieliśmy szczęście to, bo gdyby nie to, no to nas by już nie było i nie mógłbym tego opowiadać. A drugi rzut, taki głośny huk, to był już nie bomba, tylko ta druga część budynku, która nie upadła, nie spadła za pierwszym razem.<span style="white-space:pre">	</span>Po przejściu na lewy brzeg Wisły i po doprowadzeniu budynku na rogu Wybrzeże 41 róg Tamki, tam ponownie rozpoczęliśmy prace. Tam mieściła się już zarząd Elektrowni Warszawskiej. Dyrektorem Elektrowni Warszawskiej już tu na lewym brzegu Wisły, na Wybrzeżu, został inżynier Stanisław Beniger. On później został wiceprezydentem Warszawy. Na jego miejsce przychodzili następni inni. Ja w budynku przepracowałem 42 lata bez przerwy. Od 1939 roku, mniej więcej od marca, do 15 listopada 1981 roku. Byłem, jak już na początku wspomniałem, urzędnikiem Elektrowni Warszawskiej i cały czas tym się zajmowałem, zajmując różne drobniejsze stanowiska. <span style="white-space:pre">	</span>Miałem takie zdarzenia w tym czasie mojej pracy, że na przykład kiedyś ktoś skierował do mnie… Właściwie nie ktoś, a dyrektor Berliński z Teatru Polskiego. Taki dyrektor administracyjny, którego kiedyś poznałem, bo ktoś mnie… Jego do mnie skierował. Więc dyrektor Berliński skierował do mnie Aleksandra Zelwerowicza. Mistrza Zelwerowicza. Więc kiedy przyszedł pan Aleksander Zelwerowicz, przedstawił swoją sprawę. Postarałem się mu tą sprawę załatwić. I wiem, że była załatwiona. Ale za jakieś dwa tygodnie mistrz Zelwerowicz przychodzi. Przeraziłem się, że coś nie tak. Ja mówię: - Przepraszam, a coś niby nie tak? A on mówi: - Nie, w porządku, ja przyszedłem pana zaprosić na przedstawienie, w którym biorę udział. I wręczył mi, dla mnie i dla żony dwa bilety na przestawienie „Pan inspektor przyszedł”. To co pamiętam. <span style="white-space:pre">	</span>Innym razem miałem podobne zdarzenie, że jeden z dyrektorów wyścigów konnych, a wtenczas pracowałem w Alejach Ujazdowskich pod 18, na filii… Filia Południe, Warszawa Południe, i też ktoś mnie do mnie…. Jego skierował do mnie. I po załatwieniu, za jakiś czas przyniósł mi taka podkówkę, z którą można było wchodzić bezpłatnie na teren wyścigów. Ja nigdy się tym nie pasjonowałem. Raz tylko byłem, przegrałem 20 złotych i nigdy więcej już potem z tej podkówki nie korzystałem. A to w wodociągach miałem podobną jakąś sytuację. Taki inżynier Wunderach, pamiętam, też coś mu załatwiałem i stąd potem miałem dłuższy z nim kontakt. No, takie różne były zdarzenia w ciągu tego mojego długiego okresu.<span style="white-space:pre">	</span>I kiedy… A, tu muszę wrócić do sytuacji takiej, że. Na Pradze w 1944 roku zawiązała się komórka PPR. Mnie to nie interesowało, nie wstąpiłem. I tu już miałem duży minus. Ale ponieważ byłem młody i byłem na swój sposób potrzebny, bo dostawałem się wszędzie tam gdzie trzeba, a nie wszyscy mogli się dostać. I to mi zostało do dzisiejszego dnia prawie że. W związku z tym jakoś to musieli znieść. To, że nie zapisałem się do PPR-u. I to na mnie zawsze ciążyło, zawsze miałem ten minus. <span style="white-space:pre">	</span>I w związku z tym, że Szkoła Handlowa Zgromadzenia Kupców, o której mówiłem, nie dawała pełnych praw średniego wykształcenia, ja mając 40… Nie, przepraszam. W 1928 roku, tak. W 1948 roku rozpocząłem naukę na kursach maturalnych. I po roku tych kursów maturalnych składałem egzamin z zakresu gimnazjum. To było na Kowelskiej w szkole. Udało mi się ten egzamin zdać. I potem przesiedziałem dwa lata w ławce szkolnej. W szkole przy ulicy Drewnianej 8. Wtenczas tak się złożyło, że już byłem kierownikiem takiego rejonu Północ na Powiślu. Przedtem byłem w Alejach Ujazdowskich byłem zastępcą kierownika. Ten kierownik miał złe notowania u władz, no i przenieśli go tam gdzieś do biura. A mnie przenieśli na kierownika na Wybrzeże Kościuszkowskie. I w tym czasie uczyłem się w tym liceum. Liceum Ogólnokształcącym przy ulicy Drewnianej 8. Dyrektorem tego liceum był profesor Andrzej Zahorski, z Uniwersytetu Warszawskiego. Wspaniały człowiek, z dużą pamięcią. I te dwa lata… Po dwóch latach, zdawałem 8 czerwca 1951 roku egzamin dojrzałości. Udało mi się zdać go.(5; 00:00:00)MS: Szef mojego pionu finansowo – księgowego, Kazimierz Urban, z którym pracowałem od 1941 roku, zaproponował mi stanowisko kierownika Wydziału Finansowego. Poprzedni kierownik, Leszek Pniewski odszedł. I ja się zastanawiałem od środy do poniedziałku, czy to podjąć się, bo to jednak odpowiedzialność i nowe kłopoty. I kiedy się zdecydowałem i w poniedziałek powiedziałem, że decyduje się objąć, to on mówi: - Marian -nie powiem nazwiska.- Dyrektor naczelny, nie zgadza się. No i to… Nie wytrzymałem tego i poszedłem do szefa partii PZPR na całą Warszawę. Tym szefem był Wacław, nie będę mówił nazwiska. I znałem go nie po linii partyjnej, bo nie byłem wtenczas partyjny, tylko znałem go z tej okazji, że na każde imieniny przychodził, lubił sobie wypić. Zresztą był bardzo miły i przyjemny człowiek. I stąd, od tej strony go znałem. I w związku z tym, że go znałem dobrze, to mówię, pytam: - Ty, jak to jest w tej twojej partii? Zaproponował mi stanowisko. A Marian, którego ja kiedyś, kiedy byłem kierownikiem rejonu, przyjmowałem go do pracy, on był synem siostry jednego z pracowników elektrowni, z którym pracowałem jeszcze na Foksal, i on teraz mówi, że on nie zgadza się na to moje stanowisko. No ten Wacław nie miał wyboru, sprawa była oczywista. Bo jeszcze powiedziałem, że są kierownicy rejonów, którzy nie mają matury, a są i dobrze im się dzieje. Ja mam, bo kończyłem, i on mi nie pozwala. No i wtenczas wziął ten Wacław na dywanik pana dyrektora. Po dłuższej rozmowie zapewne pan dyrektor Marian zaprosił mnie i to stanowisko mi powierzył, które już do końca, do emerytury spełniałem.A niestety ten Wacław był zgnojony później przez tych swoich towarzyszy. I nie wytrzymał, bo nigdy nie pracował po wojnie. On był… Przyjechał z Syberii, nazywali go „Waśka” w związku z tym. I zawsze był zajęty społecznymi sprawami w związkach zawodowych, w partii. W związku z tym nie był wdrożony do jakiejś pracy. Średnie wykształcenie miał, ale nigdy nie pracował. I kiedy przestał być szefem partii na całą Warszawę, to w związku z tym skierowali go do pracy w Wydziale Inwestycji. A tam trzeba było już bardzo dokładności wielkiej mieć, i dokładne wyliczenia, którym nie podołał. I niestety wyskoczył z dziewiątego piętra. Z tego dziewiątego piętra, u którego, na… Tam byłem u niego właśnie, w tym momencie kiedy się skarżyłem na tego dyrektora Mariana. Nie wytrzymał, i… Bo nie potrafił pracować, bo nie nauczył się tego nigdy. Bo nie… Zajmował się społecznymi sprawami. Był zawsze taki… Nigdy konkretną pracą. Niestety, aż szkoda. No bo bardzo jednakże jak widać porządny człowiek, zajmował właściwe stanowisko, mimo że był partyjny. JP: A proszę mi powiedzieć o Pana jeszcze kolejnych stanowiskach w elektrowni.MS: Proszę pana, to kończyłem na stanowisku kierownika Wydziału Finansowego Zakładu Energetycznego Warszawa Miasto. I To był 14 czy15 listopad 1981 rok. Przed tym, no różne takie stanowiska… Takiego w księgowości ogólnej. Byłem, jak powiedziałem, zastępca kierownika w biurze Inkasa, w Alejach Ujazdowskich. Byłem kierownikiem samodzielnego rejonu Północ, takiego biura Inkasa. No różnie tak. Zawsze coś tam, czymś się zajmowałem. W każdym razie czas przeleciał. Długi bardzo.JP: A jeszcze szkoła po wojnie? Bo mówił Pan, że chodził Pan do tej szkoły w 1948. Czy później…MS: Tak, od 1948 roku poszedłem na kurs maturalny i po skończeniu kursu maturalnego zdawałem egzamin eksternistyczny, z zakresu gimnazjum. I miałem cztery czwórki, o dziwo. To się już nie powtórzyło przy maturze. I ten egzamin z zakresu gimnazjum zdałem. Nawet był taki moment, że tam taki profesor, jeden kolega tego, który mnie egzaminował, mówi: - Daj panu spokój. Bo byłem już dorosłym człowiekiem, miałem 29 lat. W związku z tym… A on mówi: - A ja chcę mu postawić czwórkę. No i rzeczywiście mnie tam trochę pomaglował jeszcze. Mnie się udało pamiętać to co, o co pytał, i w związku z tym z tego ? (5; 00:05:47)dostałem też czwórkę. Tak że, po ukończeniu… Po otrzymaniu tego świadectwa, no właśnie rozpocząłem w szkole, w liceum dla dorosłych, na ulicy Drewnianej 8 róg Dobrej. Mówiłem, że dyrektorem był profesor Andrzej Zahorski, którego po 30 latach od zdania matury odwiedziłem go, przypomniałem się. No i ucieszył się bardzo, że jeden z uczniów jego pamiętał. No i tak mam z tamtego czasu wspomnienie.<span style="white-space:pre">	</span>Całe moje życie po przejściu na emeryturę godziny nie pracowałem, ale zawsze czymś się zajmowałem. To co mi wpadło w oko, albo to co mi wpadło w ucho. Mam, jak już wielokrotnie innym mówiłem, wadę wzroku i słuchu. Nie umiem nie pamiętać tego co słyszałem i nie umiem nie widzieć, mieć w oczach tego co widziałem. Jak widzę, że coś jest nie tak w stosunku do tego, co ja wiem jak być powinno, no to zaczyna iskrzyć. I dotąd drążę temat, dokąd nie doprowadzę do właściwego stanu.Mogę powiedzieć, że udało mi się, jako Mieczysław Skorupiński, pod własnym nazwiskiem, wystąpić do dyrekcji Dróg Miejskich, Chmielna 120 chyba, z interwencją w sprawie umieszczenia dwóch słupów ogłoszeniowych przed dwoma popiersiami, na Rondzie Waszyngtona. Przed popiersiem Waszyngtona, kilka metrów przed tym popiersiem. Każdy kto przychodził do popiersia, musiał obok tego słupa przejść. I każdy kto przychodził do Paderewskiego, musiał obok słupa przejść. Ponieważ jeździłem z żoną taksówką na działkę, więc w tamtą stronę widziałem jeden słup przy Waszyngtonie. Z powrotem, bo to działka była na Kępie, z powrotem jak wracałem widziałem słup ogłoszeniowy przy Paderewskim. Napisałem dosyć mętnie, pokrętnie. Znaczy bardzo długo, udowadniałem, że to jest dla uhonorowania, a takie słupy przynoszą dyshonor. No i kiedy zameldowałem się, przyjął mnie jeden z dyrektorów. Wicedyrektor jakiś. I przeczytał to, zaczął się zastanawiać, czy aby Waszyngton to tak wart jest takiego uhonorowania i tak dalej. I wtenczas ja, niejako przerywałem w pół słowa panu dyrektorowi, wstałem. powiedziałem dziękuję. Nie trzasnąłem drzwiami, wyszedłem. Ale za tydzień dostałem kopię pisma, które skierowane było od Zarządu Dróg Miejskich do Warexpo, chyba się nazywała ta firma, która stawiała te , że w związku z niefortunnym usytuowaniem prosimy przenieść na inne, odległe miejsce. I za następny tydzień dostaję kopię pisma z Warexpo, że stosownie do pisma uprzejmie zawiadamiamy, że słupy zostały usunięte. Jeden z nich, w tej chwili po stronie Paderewskiego, nie widzę, alepo stronie Waszyngtona jest dosłownie w samym narożniku Waszyngtona i takiego półokrągłego budynku, który za Waszyngtonem jest usytuowany. Dwa takie półokrągłe są. Jeden po jednej stronie francuskiej, drugi po drugiej. Więc w narożniku tego Waszyngtona i tego półokrągłego budynku. I w samym rogu ani centymetra nie ma wolnego, tak że… Tak proponowałem zresztą, żeby w tym narożniku ustawili. (5; 00:10:00) Więc udało mi się to, i stąd wiem, że ta moja wada wzroku czy słuchu nie jest taka najgorsza. <span style="white-space:pre">	</span>Kiedy przyszło mi do oczu i do słuchu, że będzie remontowana Syrenka nad Wisłą, a zawsze miałem za złe, że ta Syrenka jest na tle drzew, a nie tak, jak było przed wojną, kiedy rozpoczynałem pracę w 1939 roku. I Syrena była oczywiście na tle czystego, jasnego nieba. Dalej gdzieś tam, daleko na drugim brzegu Wisły były drzewa, owszem,. Ale to daleko. Więc miałem taki zamiar wcześniej wystąpić, ale kiedy to usłyszałem, napisałem pismo do biura Konserwatora Zabytków, na ulicę Foksal 11. Nomen omen, Foksal 11 to jest tam, gdzie sześć lat pracowałem. Poszedłem tam, złożyłem i dłuższy czas nie miałem odpowiedzi. I w związku z tym, zwróciłem się do prezesa Towarzystwa Przyjaciół Warszawy, którego kiedyś poznałem przy sadzeniu sosny koreańskiej, na dziedzińcu sióstr Szarytek na ulicy Tamka. Ta sosna była posadzona na pamięć, dla pamięci Zofii Wójcickiej, która przez długie lata była prezesem Towarzystwa Przyjaciół Warszawy, oddział Powiśle. I która była przed wojną równorzędną laureatką konkursu „Warszawa w kwiatach”, ogłoszonego przez Prezydenta Miasta Stołecznego Warszawy, prezydenta Starzyńskiego. Mira Zimińska i Zofia Wójcicka były równorzędnymi laureatkami tego konkursu. I ta pani Zofia Wójcicka przez długie lata była prezesem. Rozpoczęła działalność, wznowiła po wojnie towarzystwa. Towarzystwo w wiele, pozostałych dzielnic Warszawy już w tej chwili jest i rozpoczął się również ogólno warszawski konkurs „Warszawa w kwiatach”. Więc wtenczas na tym dziedzińcu, tą sosnę koreańską posadzono dla uczczenia jej pamięci. Tam poznałem pana Królikowskiego i do niego się zwróciłem. Pokazałem mu to pismo, z jakim wystąpiłem do biura konserwatora zabytków. Wziął ode mnie to pismo. Następnego dnia zwrócił mi to moje pismo, z pismem od Towarzystwa Przyjaciół Warszawy, które pisze że po zapoznaniu się z pismem Skorupińskiego, uważa że tak jak przedstawia tą sprawę, tak jak było przed wojną, tak powinno być. Bo samo… Konserwacja zabytków polega na przywróceniu kształtu, formy, miejsca i tak dalej, tego jak było poprzednie. No i w związku z tym pismem prezesa Królikowskiego, ponieważ w dalszym ciągu to biuro konserwatora zabytków nie dawało znaku, poszedłem do wiceprezydenta Stasiaka. Wiceprezydent Stasiak, obecny był ministrem. Obecnie tak jest jak ministrem. I nie z ministrem rozmawiałem, ale rozmawiałem z takim, chyba Gwizdalski się nazywał, asystent. Rozsądny człowiek. Przedstawił to prezydentowi. A prezydent wydał polecenie usunięcia drzew. No i takiemu jak ja wydawałoby się prawie że niemożliwe, a udało się, że drzewa zostały trzy spoza tego pomnika usunięte. Ale już nie usunięte zostały drzewa, które rosną i rosły do tej pory. Nie zostały wycięte. A rosną w promieniu od linii równej pociągniętej przed pomnikiem, w kierunku tych drzew. To jest mniej więcej 15, 25 procent, coś takiego. Bo prezydent… Pełniący obowiązki prezydenta- Kochanowski czy nie pamiętam jak się nazywa, wtenczas kiedy odsłaniał ten odrestaurowany pomnik, to odsłaniał pomnik na tle drzew, które zostały w dalszym planie, ale są w dalszym ciągu w tle. Bo tło to jest wszystko co od linii prostej przed pomnikiem. Wszystko poza tą linią prostą to jest wszystko tło. No i to tło… Szykuję się do odszukania w telewizji, bo to telewizja pokazywała, kiedy on składa tam kwiaty, a w tle są drzewa. Tak, że jeszcze te drzewa też postaramy się usunąć. Inne sprawy mi później już zaprzątnęły głowę i już nie zajmowałem się.JP: Dużo Pan jeszcze, historią elektrowni… Proszę opowiedzieć trochę jak Pan sie starał upowszechnić. Te spotkania z… MS: Nie, no to wrócę do tego, ponieważ tyle lat pracowałem.JP: Proszę opowiedzieć.MS: Ponieważ pracowałem w Elektrowni Warszawskiej, jak mówiłem 48 lat i trzy i pół miesiąca, w związku z tym zajmowałem się zbieraniem materiałów dziejów Elektrowni Warszawskiej. I mam pełen zakres wiadomości od 1900 roku do 2001 o Elektrowni Warszawskiej. A mając ten materiał, wiedzieli różni ludzie, że się tym zajmuje, dostawałem różne zdjęcia. Nawet jedna z organizacji, której tu nie wymienię, też przekazała mi takie zdjęcie. Bo oni wiedzieli, że u mnie znajdą dobre miejsce. Wtenczas miałem przyjemność poznać wicedyrektora Muzeum Historycznego Miasta Stołecznego Warszawy, przez przypadek. I ponieważ uczęszczałem do bibliotek, muzeów, archiwów to widywałem w czytelni Muzeum Historycznego pana wicedyrektora. No i tak było przez jakiś czas. W tym czasie w Muzeum Historycznym, w roku 1998 była wystawa „80 lat tramwajów elektrycznych w Warszawie”. I ta wystawa się kończyła w 1999 roku. No i taki mi przyszedł pomysł do głowy, że wobec tego, czy by nie urządzić takiej wystawy o Elektrowni Warszawskiej. Kiedyś zapytałem pana wicedyrektora i powiedział: - Proszę pana, porozmawiamy. Porozmawiał z szefem, z dyrektorem głównym, profesorem Januszem Durką. On był 52 lata dyrektorem Muzeum Historycznego. Wspaniała postać. Rzeczywiście, dyrektor powiedział, naturalnie, że taką wystawę urządzimy. Tylko naturalnie trzeba postarać się o pieniądze. I kiedy… I wystąpiłem do pani dyrektor, jednego z przedsiębiorstw energetycznych i przedstawiłem sprawę. I po porozumieniu się z kilkoma osobami uznała, że przystępuje to przedsiębiorstwo do tej wystawy. I również rozmawiałem z prezesem Czyżem w Elektrociepłowniach Warszawskich. Wtenczas się jeszcze nazywali. I powiedziałem o co chodzi. A już powiedziałem, że … To przedsiębiorstwo, o którym poprzednio mówiłem, a nie powiedziałem nazwy, to był STOEN. Więc STOEN wyraził zgodę na wpłacenie połowy sumy, jaką muzeum chciałoby dostać. I prezes Czyż, u którego byłem po, również po porozumieniu się, również wyraził na to zgodę. I w ten sposób Muzeum dostało pieniądze jakie potrzebowało mieć. I wystawa odbyła się 15 listopada 1992 roku, do 31 maja. (5; 00:20:00) Miała być do 4 czerwca, ale jakoś tam nie wyszło. Na niektórych folderach było do 4 czerwca, ale wystawa się skończyła 31 maja 2000 roku. No trwała jednakże sześć i pół miesiąca. I w ten sposób pamięć o Elektrowni Warszawskiej została po raz pierwszy przedstawiona i zachowana. Na szczęście udało mi się to.JP: To Pan uważa, że to jest Pana z jednej strony hobby, z drugiej obowiązek?MS: Obowiązek, naturalnie. A mogę tu powiedzieć… Nagrane? Tak, ja mogę powiedzieć. Tak. A dlaczego? Tak, bo jeszcze obowiązek. Bo muszę tu wyraźnie podkreślić. I to dużym, bardzo dużym podkreśleniem, że wszystko co w życiu osiągnąłem, osiągnąłem dzięki Elektrowni Warszawskiej. Ci wszyscy, z którymi na początku pracowałem, to wszyscy byli mi nauczycielami, mistrzami. I bezpośrednio niektórym zawdzięczam, a w ogóle, generalnie całej Elektrowni Warszawskiej, że w niej pracowałem. I z kontaktów z tymi ludźmi mogłem tyle osiągnąć. To wyraźnie podkreślam. Tak. Nie udałoby mi się nigdy, gdybym tego kontaktu z tymi ludźmi nie miał. To byli ludzie bardzo dobierani. Nawet takiego młodego chłopaka jak ja, 15 lat i dwa miesiące, żeby dostać się do elektrowni musiałem mieć protekcje. Tę protekcję miałem na szczęście. Bo taka była zasada. Tylko tacy, którzy… Kto za kimś ktoś stał, kto mógłby zagwarantować, dawać gwarancję, że z tego będzie jakiś pożytek. No więc taki w tym moim przypadku i w przypadku wszystkich innych, wszystko za protekcją było.(6; 00:00:00)MS: To wracam jeszcze na Poznańską, do szkoły. I w tamtym czasie były w Warszawie półkolonie, w okresie letnim. I oczywiście to dla niezamożnych rodziców. Dla dzieci, których rodzice byli niezamożni. I w związku z tym, w którymś roku byłem na półkoloniach. A te półkolonie były na terenie róg ulicy Nowowiejskiej, Alei Niepodległości i Filtrowej. Tam gdzie obecnie stoi taki bardzo wysoki budynek. Na tym terenie były przez ten okres miesiąca półkolonie. I to byłem raz, miesiąc. A innym razem byłem na koloniach, ale te kolonie mieściły się przy ulicy Marymonckiej. W takim dworku cofniętym od ulicy Marymonckiej o kilkadziesiąt metrów. I ten duży teren był zielony, zadrzewiony. Tak że ulica była dosyć daleko. I w tym dworku były kolonie. Tam już nie półkolonie, tylko tam już mieszkaliśmy przez ten miesiąc czasu. Tak że takie dwa przypadki przed wojną były. Ja to przeżyłem. Wiem, że tak było. Tego rodzaju pomoc dawała szkoła, miasto tym, którzy tej jak gdyby pomocy potrzebowali.JP: A mieliście jakieś na tych półkoloniach to zabawy, czy też jakaś… ?MS: Tak, tak. No więc były jakieś zajęcia, różnego rodzaju zabawy. Na przykład te półkolonie były… Teren bardzo duży, więc wobec tego różnego rodzaju gry, zabawy. Naturalnie, były posiłki. Dostawało się śniadanie i obiad. I po południu już szło się do domu, na kolację. A… Tak że to…JP: A pamięta Pan jakieś zabawy tam?MS: Nie tego… Zbyt dokładnie nie pamiętam, sam fakt tylko pamiętam. A co było, jak było. Piłka była jakaś, jakieś tam czy siatkówka może. Nie, siatkówka to może nie, bo to jeszcze było małe dzieci. Głownie małe. Do ósmego, dziesiątego roku życia pewnie. Chyba tak. Tak że to… Dokładnie nie pamiętam. Tak samo jak nie pamiętam jakie były zabawy tam w tym dworku na Żoliborzu. Nie wiem jak to nazwać. Tam w dół idzie taka ulica. Nie wiem w tej chwili jak ona się nazywa. Podleśna może, albo w każdym razie gdzieś tam Podleśna w pobliżu jest. Takie były w Warszawie sytuacje.<span style="white-space:pre">	</span>Mogę wspomnieć na przykład, że na Placu Politechniki, w narożniku między Polną a Nowowiejska, kilkanaście metrów od tego narożnika, na placu rosło duże drzewo bardzo. I tam była kapliczka. I w maju odbywały się tam nabożeństwa majowe. Głównie oczywiście kobiety brały w tym udział. Ale taki to był w tych latach 20., na początku 30. Głownie do lat 30. na pewno, zwyczaj, że tam te majowe nabożeństwa się odbywały. Polną był ułożony tor kolejki wąskotorowej, 100 - centymetrowy i 80 – centymetrowy. Ta kolejka wilanowska to miała chyba 80 centymetrów, a kolejka grójecka miała 90. Te tory były torami tylko technicznymi. Tamtędy nie jeździły pociągi osobowe. Dworzec kolei grójeckiej był tak jak w tym miejscu, gdzie był ten dom towarowy, Uniwersam. I w tym miejscu był dworzec kolejki grójeckiej. A dworzec kolejki wilanowskiej był na górze, na ulicy Chełmskiej. Tam jest taki placyk i tam w tym miejscu kończyła się kolejka wilanowska. Później kolejka wilanowska kończyła się na ulicy Belwederskiej, w pobliżu Gagarina. No to tyle co pamiętam, tak. Jedna z pań aktorek pisząc wspomnienie jakieś krótkie, pisała że jeździła tą kolejką właśnie, Polną, i Nowowiejską. No oczywiście nie prawda, bo tą kolejką nigdy nie jeździły pociągi osobowe. To była jedynie linia techniczna, towarowa. A w czasie wojny, jak się doczytałem, była linią również dowożącą rannych do Dworca Wiedeńskiego. Czyli do tego, co obecnie jest linia, ta centralna linia kolejowa. Ta linia właśnie… Te kolejki wilanowska i grójecka łączyły się tymi torami z tą linią warszawsko – wiedeńską. JP: A Pan jeździł tymi kolejkami? Jak był…MS: Ja kolejką jeździłem grójecką, kiedy mnie wywoził stryj ten Konstanty do.... Kończyła się w Nowym Mieście nad Pilicą. Ta kolejka grójecka to było końcowa stacja. A Łęgonice Duże, tam gdzie był mój stryj organistą, to trzy kilometry od Nowego Miasta nad Pilicą. Tak się złożyło w czasie, że kiedy byłem w Łęgonicach Dużych, koło Nowego Miasta nad Pilicą, tam również mieszkała stryjenka po zmarłym, drugim bracie mojego ojca. Po moim stryju Bolesławie. Tam ta stryjenka Talcia mieszkała. I tam mieszkał również z nią jej syn, a mój stryjeczny brat, Idzi Zdzisław Skorupiński. Tak się złożyło, że ten Idzi Zdzisław Skorupiński mój brat stryjeczny, 14 sierpnia 1932 roku wstąpił do Zakonu Kapucynów. A pierwsze obłóczyny przyjął 15 sierpnia 1933 roku. W tym roku, 15 sierpnia w Lublinie, w Klasztorze Ojców Kapucynów na Poczekajce, w Lublinie była uroczystość 75 rocznicy życia zakonnego, tego mojego brata stryjecznego Idziego Zdzisława Skorupińskiego. A imię zakonne przyjął Michał. Ojciec Michał Skorupiński. Jednocześnie od tego 18 czerwca bieżącego roku, tego roku biegnie 70 rok jego kapłaństwa. Uroczystość była duża. Mszę świętą wotywną celebrował ksiądz biskup Antoni Pacyfik Dydycz, ordynariusz drohiczyński. I wygłosił piękną homilię. Użyczył mi tej homilii, kiedy zadzwoniłem do niego, do Drohiczyna i poprosiłem o nią. Dla rodziny, chciałem to im to przekazać i przekazałem. Więc oczywiście użyczył mi. I pozwolił, żeby tam jeden z księży, jakiś sekretarz może, przesłał mi faksem do Warszawy. I już tą… Na takim spotkaniu, w rocznicę piątą śmierci mojej żony. To było 2 października. Z tej części rodziny, która była u mnie na takim spotkaniu wspomnieniowym, dostała tą homilię. Piękna homilia. Tak że…JP: Tą kolejką, jak Pan jechał do tego stryja, to pierwszy raz Pan jechał taką kolejką, tak?MS: Tą kolejką tak. Wtenczas jechałem, tak. I potem wracałem tą samą kolejką tam. A już potem jechałem jeszcze raz tylko, ale to tylko jeden czy dwa przystanki. (6; 00:10:00) Odwoziłem bratową mojej żony na kurs, który był… Ona jechała do Piaseczna chyba, więc ja z nią podjechałem dwa przystanki, później wróciłem. To jechałem tą kolejką po wojnie już.JP: A jak Pan jechał, to w takiej kolejce był tłok zawsze? Czy raczej jak Pan pamięta to?MS: Przed wojną był dosyć duży. Cała była zapełniona, tak. Zresztą pewnie po wojnie tłoku takiego dużego nie było, ale przed wojną chyba była dosyć zapełniona. To był taki teren targowy. Tam jabłka z okolicy Grójca. I prawdopodobnie taki handlowy trakt, tak że był dosyć uczęszczany. Uczęszczany, tak. No cóż. Wspomnienie tamtego rejonu, jak kolejka grójecka, to mam kiedy w 1935 roku, to w roku śmierci Marszałka, była defilada na Polu Mokotowskim. Ja wtenczas byłem w przysposobieniu wojskowym, więc w mundurach. Pobraliśmy broń na Ciepłej, tam były koszary jakieś czy magazyn broni. I przez miasto maszerowaliśmy z karabinami. Przedefilowaliśmy na Polu Mokotowskim, a potem, to już dokładnie pamiętam, Bagatelą, Krakowskim Przedmieściem, Królewską, do Twardej i Ciepłej. Do tego miejsca, gdzie zdaliśmy broń. Dzień był cały dosyć męczący. Tak że kiedy potem wsiadłem do pociągu, to przespałem i przejechałem Piastów, bo wtenczas mieszkałem w Piastowie, i przejechałem Piastów. I pojechałem, dojechałem do Pruszkowa. No, ale to się zdarza.<span style="white-space:pre">	</span>A szkoła. Mogę tutaj jeszcze o szkole wspomnieć. Tej handlowej Zgromadzenia Kupców Miasta Stołecznego Warszawy. To był wspaniały budynek, bardzo masywnie zbudowany. Korytarze były szerokie bardzo. Myśmy z bronią w ręku tam w podziemiach ćwiczyli. Można było to wszystko robić, bo takie były szerokie korytarze. Tak. Wewnętrzne podwórko miało okna na podwórze, a na zewnątrz były klasy. W zimie było tam lodowisko, tak że tam na to lodowisko też zaglądałem w zimie. Na welodrom, jak już mówiłem, chodziłem na to Pankiewicza. Róg ? (6; 00:13:06). Obecna Pankiewicza, róg Nowogrodzkiej. A również był welodrom na ulicy Hożej 29, na którym przed wojną wybudowano kino Hollywood. I oczywiście welodrom został zlikwidowany. Podobny welodrom był na tyłach teatru. Od Mokotowskiej 73 był teatr, a z tyłu był welodrom. Też po nieparzystej stronie Hożej, 3,5, 7, 9 coś takiego. Tam w głębi były też welodromy. Welodromy były dosyć modne, bo rowery wypożyczali. A wiadomo, że wtenczas, w tamtych wczesnych latach 30. nawet, i 30., po 1932. W 20. latach i 30. to jeszcze nie każdy miał rower. Tak że były dosyć uczęszczane.<span style="white-space:pre">	</span>„Łobzowianka” była w Alejach Ujazdowskich. To jest ta część, którą się patrzy w stronę Wisły, pod wiaduktem. To w tym miejscu, gdzie jest jak gdyby tunel, to zagłębienie, to tam na równym poziomie była „Łobzowianka”. I tam w lecie były duże zabawy i gry. A w zimie była też ślizgawka. To pamiętam, z tamtego czasu.<span style="white-space:pre">	</span>Miałem brata stryjecznego, który był starszym sierżantem. A miał… Wcześnie ożenił się i w związku z tym nie kończył szkoły średniej. W związku z tym doszedł do stopnia starszego sierżanta. Ale pracował w kapitule Virtuti Militari i Krzyża i Medalu Niepodległości. Tam był chyba pułkownik Maciesza szefem jego, a on był takim… rodzaj sekretarza, coś takiego. W każdym razie tam parokrotnie u niego byłem. I raz udało mi się widzieć marszałka Piłsudskiego, kiedy szedł. Oczywiście tam gdzieś kręcili się w jedną i w druga stronę. Niby nie umówieni, ale jednakże mieli go na oku. Wiem, bo nigdy nie chciał. Nie lubił podobno tego. Tak że ten budynek, tam gdzie obecnie jest Urząd Rady Ministrów, to on jest rozbudowany. To tam była kapituła Virtuti Militari i Krzyża i Medalu Niepodległości.JP: I Pan tam mógł sobie jakoś tak wchodzić?MS: Wchodziłem, tak. No bo do brata stryjecznego. Jego tam dobrze znali, więc wchodziłem. Tak. Ja mogłem wchodzić. Wchodziło się bardzo głęboko. I tam gdzie on pracował. Tam do niego. A potem, jak kończył prace, i nieraz przespacerowaliśmy się, to było takie kasyno podoficerskie. W moim przekonaniu to ono się mieściło w tym budynku, gdzie po wojnie była ambasada amerykańska. Obok budynek… On Istnieje ten budynek, tam zawsze piękne magnolie kwitną. Czy kwitły, przynajmniej do niedawna. W ubiegłym roku. W tym roku nie widziałem i w ubiegłym też nie. Ale koło tego budynku takie magnolie były. Pięknie kwitły. Więc jak wracaliśmy od niego, tam w Alejach Ujazdowskich, to nieraz wstępowaliśmy do tego kasyna podoficerskiego. Ale wydaje mi się, że to było właśnie w tym budynku, w którym później ambasada amerykańska miała po wojnie swoje biura. <span style="white-space:pre">	</span>Dlaczego to… Dodatkowo jeszcze mogę przypomnieć, że w związku z ambasadą amerykańską, wiąże się taki przypadek. Bo ambasada amerykańska miała garaże w budynku, w którym ja mieszkałem, przy ulicy św. Franciszka Salezego 2. I w związku z tym, wówczas byłem przewodniczącym Komitetu Domowego, to był rok 1945,1946. I w związku z różnymi sprawami, związanymi z wodą i jakimiś tam innymi sprawami, jak było coś do załatwienia, to przysyłała ambasada po mnie na Wybrzeże Kościuszkowskie 41 samochód. I stamtąd odpływałem. Tym samym odpływałem, dlatego mówię, bo to było tak… Nie czuło się, nie słyszało się jak samochód ruszał. Więc, i jechaliśmy tam, gdzie coś trzeba było załatwić. I te sprawy załatwiała pani hrabina Radziwiłłowa. Zdarzyło się tak, że już po latach, kiedy już ambasada przestała mieć tam garaże, ja przestałem mieć w związku z tym kontakt z ambasadą. Zdarzyło się ,że kiedy byłem zastępcą kierownika rejonu Inkasa Warszawa Południe, Ujazdowskie 18, w drzwiach mojego pokoju pojawiła się pani hrabina Radziwiłłowa. Tego miesiąca, ja byłem tam zastępcą kierownika rejonu, tego miesiąca kierownik Henryk Tajchert miał urlop i ja byłem sam. No więc przyprowadzili, skierowali do mnie. Poprosiłem. I przedstawiła sprawę, że ma rachunek, w którym inkasent licząc kilowaty przez cenę, zawyżył o 40 tysięcy złotych. Rzeczywiście zobaczyłem tak. - No i co będzie? Ja mówię: – No będzie siedział. - A nie, proszę pana. - No pani mi daje dowód przestępstwa i pani by chciała, żeby nie siedział?– No ja bym tego nie chciała. I ta kobieta, w wielkiej szlachetności pożyczyła temu… Mietek, psiakrew na nieszczęście też Mieczysław. Pożyczyła jemu od września do lutego. Bo wiem, to śledziłem. (6; 00:20:00) Spłacał jej. Policzyła mu, bo nie chciała, żeby siedział. No rzeczywiście on te pieniądze wpłacił, wpłynęły na konto. Już rachunek ambasady był wyrównany. Bo tak to wisiało. No więc w porywach pożyczyła mu, on to spłacił. Ale miałem taki przypadek. Tak że pani Radziwiłłowa, hrabina, pożyczyła człowiekowi, złodziejowi. Też Mietek. <span style="white-space:pre">	</span>Drugiego takiego, kiedy ja to byłem wtenczas jeszcze na Wybrzeżu. I przychodzi taki pan krawiec. I też przedstawia mi tam taki dokument, w którym ten inkasent go chciał oszukać. No i widocznie już go obserwował tego krawca, ten inkasent. I podchodzi do tego mojego. Aha ten pan… Posadziłem go naprzeciwko siebie, na przeciwległym biurku. No a wtenczas ten inkasent podszedł i tam coś do niego zaczął mówić. A ja wtenczas wstałem od biurka swojego. Ja mówię: - Przepraszam, jak panowie mają coś do powiedzenia, to nie będę przeszkadzał. Wyszedłem. I kiedy już wróciłem, to oczywiście tego Mietka nie było, no i pana tego krawca też nie było. Ale jak następnego dnia ten Mietek przyszedł, to ja mówię: - Proszę pisać. Do widzenia. Przeniósł się na Aleje Ujazdowskie i tam zresztą wpadł. Nawet tam już mu nie ? (6; 00:21:34). Ja miałem kilka takich przypadków. Nie chciałem nikogo sadzać, a nie chciałem mieć kłopotów. Załatwiałem tak, że wyzbywałem się ich. Tak że tych dwóch na pewno, od razu z miejsca. A nawet z tym Mietkiem, z tym drugim Mietkiem miałem sytuację taką, że było nas czterech Mieczysławów w 1945 roku chyba. Na koniec 1945 roku chyba, tak. Albo 1946. Czterech Mieczysławów. Kazanowski, Kochnowski, ten Mietek, nie będę mówił… Ten czwarty, i Skorupiński. A o tym, o którym przed chwilą mówiłem. No więc jeden z nich to był właśnie ten inkasent, którego musiałem później usunąć. Więc niezależnie od tego. że razem przyjmowaliśmy gości i bawiliśmy, mieliśmy wspólne imieniny. Niezależnie od tego wszystkiego – raz podpadł, do widzenia. Ale ja nie miałem kłopotu. I mam czyste sumienie, że przez mnie nikt nie siedział.(7; 00:00:00)MS: Do szkoły powszechnej chodziłem na ulicę Poznańską 11. Szkoła miała początkowo nr 44, kończyłem jak miała numer 39. Lokal szkoły mieścił się jak gdyby w trzecim podwórku. Wchodziło się przez bramę Poznańska 11 i potem, po przekroczeniu prawej i lewej oficyny tego budynku. Na wprost oficyny nie było. A za oficyną lewą ciągnął się, wzdłuż lewej strony, kilkadziesiąt metrów, rząd niewysokich budynków, w których mieściły się różnego rodzaju warsztaty, zakłady. Jak się dochodziło do końca tego rzędu po lewej stronie, pod kątem prostym stał rząd budynków dwupiętrowych. Na końcu tego rzędu, idąc w prawo, mieściła się szkoła powszechna. W narożniku, tak bardzo głęboko. Reszta terenu była wolna, niezabudowana. Był tam fragment po prawej stronie jakichś fundamentów, nie wykorzystanych ich wówczas. W 1932 roku, jak kończyłem, jeszcze tam się nic nie działo. I pewnie jeszcze długie lata też się nic nie działo. Szkoła była w tym narożniku, jak wchodząc od Poznańskiej do końca. Jak gdyby na wprost, na rząd tych budynków dwupiętrowych. Na końcu tego rzędu w prawo, w rogu mieściła się szkoła powszechna. Klatka schodowa obejmowała lokale na prawo i na lewo. I również jeszcze w oficynie prostopadłej do tego rzędu, na wprost bramy.JP: To była duża szkoła? Czy…? MS: Siedmioklasowa szkoła powszechna. Budynek był dwupiętrowy. Tak że…JP: Dużo było was w klasach?MS: W klasach było 20 parę osób pewnie. 20, tak. Dokładnie nie pamiętam. Wymieniałem poprzednio nazwiska tych, których zapamiętałem. Lamparski był, jeszcze takie nazwisko pamiętam. Ale to są jużodległe czasy, i tego tak zbyt dokładnie … Mogę powiedzieć taki warszawski, niestety zły przypadek. Kiedy na Kuczki, tam mieszkali Żydzi w oficynie, która jak gdyby równoległa do ulicy Hożej. Na tyłach domów Hożej był rząd budynków tych dwupiętrowych. I tam między innymi mieszkali Żydzi. I w czasie tych, tego święta Kuczki tam im prawdopodobnie ze szkoły jakiegoś kota wrzucili. No oczywiście był wielki niepokój, ale to niestety tak bywało. To nie było jakoś przeciwko Żydom zorganizowane historia. Głupie wybryki bardzo młodych ludzi jeszcze. Chłopaków.JP: To Pan w klasie też miał kolegów Żydów, tak? Polacy i Żydzi.MS: Miałem. Tylko jeden był kolega, Tadeusz Ajerwajs. Mieszkał w Warszawie, przy ulicy Poznańskiej 22. Niedaleko, prawie że naprzeciwko. Tak że, mówiłem, że jego mama Łaja Ajerwajs. Pani bardzo elegancka. Przychodziła do szkoły z takim srebrzystym lisem. Bardzo ładnie wyglądała. To tyle co w pamięci zachowałem. Potem jak chodziłem do szkoły handlowej, tam już było kilku Żydów, ale większość Polaków. Większość Polaków. To, nawet w tej chwili… Minc. Jedno nazwisko pamiętam, Minc. Ale to nie ten Hilary Minc. Tak że to jakiś inny Minc.JP: W tej szkole handlowej to było tak, że kolegowaliście się między sobą, czy raczej tak było, że grupami trzymaliście się? Że Polacy oddzielnie, Żydzi…?MS: Nie było zażyłości między uczniami Polakami, a Żydami. Nie było. Nieliczne przypadki. Ponieważ ich było, no mówię kilku. Nie pamiętam dokładnie ilu, tak że to niewielka grupka. A kilkunastu, czy 20. Już nie pamiętam w tej chwili, ile w tej klasie było. To byli Polacy. Młodzi ludzie, bo Polacy. Tak że to…JP: A proszę mi opowiedzieć, jak Pan chodził do szkoły powszechnej, to ta szkoła była blisko, tak?MS: Szkoła powszechna była blisko. Przechodziłem tylko wzdłuż budynku Poznańska 15 i Poznańska 13. Pod numerem 13 był komisariat policji. Komisariat numer 11. Numer tak. Komisariat numer 11. Tam był taki przodownik Helman, ojciec mojego kolegi Stefana Helmana. Stefan Helman zresztą po wojnie był fryzjerem, prawie że na wprost, pod… Poznańska 16 chyba czy 14. To tyle, co pamiętam. Jak się już wyprowadziłem z tamtego rejonu, to już kontakt stosunkowo mały utrzymywałem. <span style="white-space:pre">	</span>Tak się złożyło, że jeden z moich kolegów ze szkoły powszechnej z Poznańskiej 11, rozpoczął przed wojną jeszcze pracę w Elektrowni Warszawskiej również. Tyle, że mieliśmy od siebie. On pracował na wytwórni, a ja pracowałem w administracji, tak że nie wielki kontakt stosunkowo mieliśmy. On potem był działaczem w Polskim Związku Kolarskim. Pewnie nazwa nieco inna... Towarzystwo cyklistów. Chyba Towarzystwo Cyklistów, tak. No więc jeździł na różne zawody. Z tego co wiem. Zmarł, byłem na jego pogrzebie. Niedawno rozmawiałem z jego żoną, Jadwigą. Jadwiga była zresztą siostrą rodzoną jednego z moich kolegów, Bolka Krosnowskiego. Tak się złożyło. A Tadeusz Piórkowski mieszkał na rogu… Na Marszałkowskiej róg Nowogrodzkiej. W tym domu na rogu mieściła się kawiarnia Erazma Kleszcza. Kawiarnia czy może restauracja. Tego nie dokładnie powiem. Chyba po przekątnej na drugim rogu Marszałkowskiej i Nowogrodzkiej, mieściła się cukiernia Szwajcarska. Jak dobrze pamiętam, to Szwajcarska mieściła się na narożniku Zgoda - Szpitalna. A czy ta informacja moja o Szwajcarskiej, Marszałkowskiej jest słuszna, tego nie sprawdzałem. A wszystko, mówię raczej sprawdzam, a tego nie sprawdzałem. Tak że to na…JP: A proszę mi powiedzieć. Był Pan młodym, no dzieckiem jeszcze wtedy. Z kolegami to gdzie się biegało po mieście? Były jakieś takie…?MS: Ja byłem taki bardzo wyciszony młody chłopak, nie biegałem. Ale czasami z kolegami, o właśnie chodziliśmy na tak zwane Berberys. To był Plac Starynkiewicza. Ponieważ na tym Placu Starynkiewicza było dużo krzewów berberysu, w związku z tym jak chłopcy tam się umawiali, to mówili: - No gdzie idziemy? - No idziemy na Berberys. No to takie było powiedzenie. Z tego co pamiętam. Jeśli jesteśmy już tam w rejonie Berberysu, niedaleko w tym rejonie, to może wrócę do ulicy Emilii Plater i kościoła pod wezwaniem św. Piotra i Pawła. Po drugiej stronie ulicy Emilii Plater, na wprost kościoła mieścił się ogród pomologiczny. Do tego ogrodu pomologicznego było wejście od strony ulicy Nowogrodzkiej. 20 – 30 metrów od narożnika Emilii Plater - Nowogrodzka. <span style="white-space:pre">	</span>Po drugiej stronie Nowogrodzkiej, jak gdyby wzdłuż Emilii Plater. Znaczy po drugiej stronie ogrodu pomologicznego, mieściła się szkoła pomologiczna. I pamiętam takie momenty w czerwcu każdego roku, w jednym na pewno ja brałem udział, kiedy nasz pan dyrektor Jan Gałązka prosił uczniów, żeby mu wynieśli kwiaty do szkoły pomologicznej. Właśnie na Nowogrodzką. Oni tam mieli oranżerię, tam przechowywali w okresie letnim kwiaty. No i wtenczas taka procesja chłopców z doniczkami kwiatów przed sobą maszerowała ulicą (7; 00:10:00) św. Barbary 14, przez teren kościoła, Do takiej wewnętrznej uliczki, jak już mówiłem, między Nowogrodzką a kościołem. Była taka wewnętrzna uliczka. Idąc od Nowogrodzkiej po prawej stronie była plebania, a po lewej stronie był księży sad. Chłopcy z mojej szkoły tam nieraz z jednej strony karmili psa, a z drugiej podkradali jakieś owoce. Tak było.JP: A na tym Placu Starynkiewicza to jak biegaliście, to oglądać coś, czy…?MS: Ja brałem bardzo mały udział. Jeżeli byłem, to byłem zupełnie taki bardzo spokojny chłopak. Można powiedzieć gapa. No ale w każdym razie coś w tym sensie. Tak. Tak że nie mam jakiejś takiej nadzwyczajności. Wspominam, mówiłem o tym sadzie i o tych podkradanych jabłkach, to jedyne… I to też nie brałem w tym udziału, to mnie nie interesowało przede wszystkim.<span style="white-space:pre">	</span>A i jeszcze muszę dodać do tego, że na końcu ulicy Wspólnej, po przekroczeniu Emilii Plater, w kierunku Chałubińskiego... Ale ulica Wspólna nie dochodziła do Chałubińskiego, ona dochodziła mniej więcej w jednej trzeciej długości Emilii Plater i Chałubińskiego. I na tym się kończyła. I w tym małym odcinku ulicy Wspólnej po 1923 roku, kiedy przystąpiono do rozbiórki soboru na Placu Saskim, elementy granitowe z rozbiórki tego soboru były na końcu ulicy Wspólnej gromadzone. No i tam między innymi chłopcy, między tymi granitami tam bawili się w chowanego, czy jakieś tam inne ... W każdym razie taki fragment pamiętam, tak było. Elementy z rozbiórki soboru, na Placu Saskim po 1923 roku. JP: A ta Warszawa, jeszcze z lat 20., jak Pan ją pamięta, to taka... No, tramwaje jeździły, samochodów to pewnie było…?MS: Były samochody. Pamiętam taki moment, że chociaż byłem bardzo spokojnym chłopakiem i kolega Kazio, o którym będę mówił, też. No to kiedyś usiedliśmy na stopniu samochodu, taksówki. I kiedy… A te samochody miały takie szerokości około 15 centymetrów stopnie, wzdłuż wejścia przedniego i tylnego. Trzeba było wejść na ten stopień i potem do wewnątrz, do samochodu. I usiedliśmy na tym. Z tym Kaziem, na tym stopniu. Samochód ruszył. Mnie się udało zeskoczyć, a ten Kazio nie zeskoczył i potem się trochę poturbował. Tak że jak potem wróciliśmy do domu, no to tam trzeba było nałgać, co to się stało. Dopiero po jakimś czasie tej jego mamie, pani Bagińskiej… O powiedziałem nazwisko. Powiedzieliśmy jak to było naprawdę. A już jak powiedziałam Bagińska, to małe dzieci mówiliśmy „Bagika”. Tak to było. Tam to był daleki bardzo czas.JP: Warszawa była, ulice były ? (7; 00:13:49) ?<span style="white-space:pre">	</span>MS: Warszawa była. Tu w śródmieściu mieszkałem, więc te domy były takie ciekawe. Z elewacją urozmaiconą. Oczywiście mówię o tej części Śródmieścia. Inne rejony również pamiętam, ale ta architektura i elewacja budynków była ciekawa bardzo. Tak że jak kiedyś byłem w Wiedniu, zresztą tylko jedną dobę. Przyjechałem wieczorem 8 września 1961 roku. I nie było miejsca w hotelach, bo to był 8 września, Wien Messe. Targi Wiedeńskie. No więc miejsca hotelowe były zajęte. Na dworcu kolejowym, już od dwunastej chyba było również zamknięte, tak że tam nie można było posiedzieć. I całą noc przechodziliśmy od kafejki do kafejki. Czy od jakiegoś tam innego lokalu, chwilowego postoju. Do rana. I Wiedeń zwiedzałem nocą. Ale dlaczego to mówię? Bo architektura budynków i elewacji była bardzo podobna do tego, co się widziało w Warszawie. To mi takie wspomnienie z tej nocnej penetracji Wiednia zostało. Jak potem jechaliśmy, takim autobusem zwiedzać Schönbrunn i okolice Prateru, to zanim to nastąpiło, to proponowali nam taki kurs „Vienna at night”. Znaczy Wiedeń w nocy. No a mówię: - Wiedeń w nocy to my już zaliczyliśmy, tak że dziękujemy. No i tak. Byliśmy w Schönbrunnie oczywiście, ciekawa bardzo sala. Gdzie jak się idzie i patrzy do góry, to ten obraz nie jest tak jak w normalnych przypadkach, tylko on jest taki jak gdyby stabilny cały czas. Nie ma, że gdzieś tam w głębi jest bardzo niewielkie i stopniowo rozszerzające się, tylko był cały czas jednakowej wielkości. Jeśli to dobrze zapamiętałam. A tak to zapamiętałem.JP: Wróćmy jeszcze…MS: To był sala balowa. Pewnie w Wiedniu. W Shönbrunnie.JP: No a do tej Warszawy wróćmy. MS: Warszawa tutaj Pańska, Śliska, to była bardzo obsadzona przez Żydów. Bardzo, w dużym stopniu. Twarda, Pańska, Śliska, Ciepła. Bo ja chodziłem do szkoły na Prosta 14, róg Waliców 2. I dwa lata mieszkałem w Piastowie.Dochodziłem z dworca. Wychodziłem z dworca i kawałek Marszałkowską, potem się skręcało zaraz za dworcem, na lewo. I potem wzdłuż hali. Takiej dużej, wysokiej hali z takim półkolistym dachem, dochodziło się do Chmielnej. Chmielną dochodziło się do Sosnowej, Sosnową do Śliskiej, Śliską do Komitetowej, Komitetową gdzieś tam chyba Pańska. I do Prostej dochodziło się. Tak że takie kilka ulic trzeba było przejść. Ale więc właśnie tam był, w tamtym rejonie taki… Zamieszkały przez Żydów. Pamiętam, na chyba Pańskiej. Na rogu Pańskiej i Komitetowej taka szkoła tańca Weismana. No ale to, ja nie chodziłem na szkołę tańca, ale z tego co zapamiętałem z tamtego czasu.JP: Ta ulica inaczej wyglądała, ta w dzielnicy żydowskiej, niż dzielnica na przykład obok Pana domu?MS: Jak gdyby niechlujnie, czy co. Takim jednym słowem to można było określić. Dużo małych sklepików, duży ruch. Tak że to inny charakter. No inny charakter, oczywiście. Mieszkałem na Poznańskiej, więc to zupełnie co innego. <span style="white-space:pre">	</span>W tej chwili, nie mogę przypomnieć sobie. Na Poznańskiej pod 18, naprzeciwko mojego domu Poznańska 17, to było tylko wejście frontowe do tego budynku, który od ulicy Hożej miał numer 41. I tam na parterze, na wprost bramy była nie szkoła tańca, tylko balet. Nie wiem jak to się nazywa. W każdym razie panie tam tańczyły, czy ćwiczyły. I był przypadek, muszę to sprawdzić jeszcze dokładnie. W każdym razie był przypadek, kiedy jedną z uczestniczek tego fikania, jak mówię, bo to fikały panie do góry nogami. Znaczy do góry nogi zadzierały, nieraz widać było to, jak się wchodziło na Poznańską przez bramę i tam stale było słychać uderzenia pianina. I podobno jedna z pań, która uczestniczyła w tych (7; 00:20:00) ćwiczeniach, zabawach była żoną jednego z ministrów. I tam odkryli jakąś siatkę szpiegowską. I ta pani, podobno z jednego z sąsiednich domów wyskoczyła, z któregoś tam, piątego pietra. Ile w tym prawdy, nie sprawdzałem tego. Mówię z pamięci, tyle ile. I z pamięci, i dodatkowo jeszcze jeden z kolegów mi to niedawno przypomniał. Starszy ode mnie o cztery lata.JP: A jak Pan chodził do szkoły no właśnie na Prostą i róg Waliców, to chodził Pan razem z kolegami? Szliście przez miasto razem, czy…?MS: Nie. To… Bo ja pracowałem w Elektrowni Warszawskiej. I pracowałem do trzeciej. Trzecia piętnaście. Więc najczęściej, szczególnie w tym czasie, kiedy… Bo to był 1933. 1934, tak. To jeszcze, kiedy mieszkałem na Poznańskiej, to czasami po pracy szedłem… Do sierpnia 1934 rok. Do sierpnia. To chodziłem czasami na obiady do do domu i dopiero potem do szkoły na Prostą – Waliców. A kiedy w sierpniu zamieszkaliśmy w Piastowie, po dwa lata czy trochę dłużej, to jak jeździłem pociągiem do Piastowa, to już nie jeździłem na obiad do Piastowa, tylko coś po drodze zjadałem. I mogę tutaj powiedzieć o takiej specyfice, warszawskiej może. Na narożniku między ulicą Tamka a ulicą Ordynacką był w takim wyokrągleniu, w suterence, była taka jak gdyby, można powiedzieć knajpka dorożkarska. Ale tam taki dołek jakiejś dobrej zupy, kapuśniaku, czy coś takiego. I kotlet schabowy, kartofle, kapusta. Bardzo niewielką opłatę płaciłem. Tak że często tam, kiedy nie miałem jakiegoś innego układu, to zjadałem obiad właśnie w tym lokalu. Smacznie gotowali i niedrogo było. No więc musiałem ten czas między śniadaniem, a kolacją w domu wypełnić. Więc korzystałem właśnie z tego rodzaju posiłków.JP: I Pan codziennie tak jeździł do szkoły z Piastowa?MS: Z Piastowa przyjeżdżałem do pracy na Foksal. Z Foksal po zjedzeniu obiadu, szedłem na Waliców, na Prostą. Co tam po drodze, w międzyczasie robiłem? W międzyczasie siedziałem w biurze na Foksal, i jakieś tam lekcje odrabiałem prawdopodobnie. Wypełniałem ten czas, bo miałem wolny. Bo później już jak wracałem do Piastowa, to była godzina wpół do 10, 10. No i spać, bo rano trzeba do pracy było wstać. Tak że część lekcji odrabiałem… Znaczy nie część. Większość pewnie lekcji odrabiałem w budynku zarządu elektrowni, przy ulicy Foksal 11. Pracowałem w Wydziale Umów, na parterze. To było po roku pracy w kancelarii. I tam mnie później do Wydziału Umów przenieśli. No a miałem taki… Biurka nie miałem, no byłem młody chłopak. Ale miałem stolik taki. Nad stolikiem miałem oświetlenie. I wszystkie umowy, które były przyjmowane przez urzędników elektrowni, ja otrzymywałem koło godzinie pierwszej. I tam chodziło o uzupełnienie stemplami, data. Jakieś tam jeszcze inne. I Jednocześnie, dzięki Bogu, że tak było, że byłem ciekawy i czytałem te umowy. No tak, jak to co było do przeczytania. I raz mi się zdarzyło, że nie było podpisu. Więc na to zwróciłem uwagę kierownikowi. Innym razem tam czegoś jeszcze . W każdym razie, jak potem się zorientowałem, miałem taką opinię, że „jak ten Miecio dostanie to do ręki, to na pewno zobaczy co tam, co powinno być”. Mogę To mówić w tej chwili, bo cieszę się, że tak było. Mimo, że to byli starsi, i ja od nich się bardzo wiele nauczyłem. Jestem im za to bardzo wdzięczny. Tak, bo to moi nauczyciele, mistrzowie. To jednakże ta moja ciekawość była taka, że widziałem to, czego jak gdyby inni nie widzieli. I to mi zostało. To jest wada wzroku i słuchu. Jak coś słyszę to już nie puszczam tego. Konfrontuje z tym, co ja na ten temat wiem. Jak coś nie tak, to dotąd nie spoczywam, dokąd nie wyjaśnię. To samo, jak widzę i czytam, to również jak coś tam nie jest tak, to jest sytuacja, że od razu iskrzy. I dotąd nie spoczywam, dokąd tego nie wyjaśnię.<span style="white-space:pre">	</span>Nie wiem, czy to już mówiłem, ale w jednej z ciekawych książek, o Warszawie zamieszczone było zdjęcie Szkoły Głównej Gospodarstwa Wiejskiego. I to zdjęcie, ponieważ mieściło się to przy ulicy Hożej, wskazany był numer Hoża 45. Jak ja spojrzałem na to zdjęcie, a znałem wszystkie podwórka tej ulicy Hożej. Nie to, żebym się na tych podwórkach bawił, ale przez ciekawość widziałem od razu, przez bramę poprzeczną oficynę. I kiedy zobaczyłem, że to zdjęcie nie ma poprzecznej oficyny, tylko gdzieś tam dalej w głębi jest budynek od jakiejś innej ulicy, w tym przypadku był to budynek, ten poprzeczny. Nie oficyna, a front. tylna ściana budynku od ulicy Wspólnej. To wtenczas przekonałem się, że nie wszystkie te domy przejrzałem i sprawdziłem. Bo budynek 45 to był obok mojego domu. Mój dom nie miał bramy od Hoża 43, ale na planach niektórych był wyznaczony jako Hoża 43. Więc z sąsiednim budynkiem był Hoża 45. Oczywiście ten budynek miał poprzeczną oficynę na wprost bramy, i już nie był tym budynkiem, o którym pisał autor tej, zresztą bardzo ciekawej, książki o Warszawie. No więc poszedłem, sprawdziłem. Zobaczyłem, że to właśnie jest podwórze Hoża 74. Autor tej bardzo, jak mówię ciekawej książki, popełnił czeski błąd. 47 -74. Zamiast 74, 47 jakoś mu tam wyszło. I pisał o tym budynku, że Bobiński chyba, czy jakiś tam inny właściciel, czy właścicielka. Ale to nie był ten budynek. Byłem tam na podwórzu tego budynku 74. Byłem. Zresztą pojechałem na górę do lokali, które w tej chwili należą do Uniwersytetu Warszawskiego. I zobaczyłem jak to wyglądało. A na podwórzu, bo to mówię o prawej oficynie, jak się wchodzi w podwórze, to tam ta szkoła główna miała swoje lokale. Ale na podwórzu, na wprost tego budynku, po lewej stronie był pawilon, w którym zapewne ta Szkoła Główna Gospodarstwa Wiejskiego coś tam sadzili. Coś tam robili. I ten pawilon do chwili obecnej istnieje, w dalszym ciągu.<span style="white-space:pre">	</span>Obok w sąsiednim budynku, w sąsiedniej posesji. Nie budynku. W sąsiedniej posesji mieścił się szpital. Dom pomocy. Od frontu ulicy Hożej nie było budynku, był tylko parkan. Był duży, bardzo duży, długi trawnik, i poprzeczny budynek. Taki pałacykowaty trochę jak gdyby. On zresztą do chwili obecnej istnieje. Od frontu tam dobudowali, do zakładu św. Józefa, na rogu Emilii Plater i Hożej. To w tej chwili jest powiększone o budynek od ulicy Hożej, właśnie ten chyba 77. I jest tam szpital. Ale wtenczas to był taki otwarty teren. Jak pamiętam. Ja się tam urodziłem podobno. Ale nie dlatego, że byłem taka nędza wyjątkowa, jakkolwiek niezamożni ludzie, ale dlatego prawdopodobnie, że tak wymagała tego sytuacja. Że już na Plac Starynkiewicza nie zdążyłaby mama. W związku z tym (7; 00:30:00) tam urodziłem. Ale już cała trójka mojego rodzeństwa rodziła się na Placu Starynkiewicza, w tym szpitalu położniczym. W tym kompleksie budynków założonym przez księdza Baudouin.JP: Jeszcze bym chciał, jak by można wrócić do Pana lat dziecinnych. Proszę mi powiedzieć czy pamięta Pan w ogóle takie wydarzenie, czy utkwiło Panu na przykład przewrót majowy w 1926?MS: Pamiętam, tak. O, pamiętam. Przewrót majowy. Ślady tego przewrotu ? (7; 00:30:41) przez długi czas. Na rogu Marszałkowskiej i Hożej, w tym miejscu, i w prawo i w lewo, była kostka nie brukowa, taka granitowa, tylko kostka drewniana. I w części zbliżonej do wschodniej części tego narożnika, była kostka wyjęta. I tam w okresie rozruchów majowych było podobno zamontowane działo. I z tego działa walili do dowództwa Marynarki Wojennej na ulicy Chałubińskiego. Między tyłem stołówki akademickiej, na rogu Koszykowej i Chałubińskiego, aż prawie do ulicy Oczki. Budynek był chyba piętrowy. Tak długi. Jasny, długi budynek piętrowy. Tak. No i stamtąd, z tej Marszałkowskiej i Hożej, tam walili. Tyle zapamiętałem, i tyle mogę o tamtym czasie powiedzieć. A skutki tego, byli tak zwani inwalidzi wojskowi, którzy zostali zranieni, poturbowani w rozruchach majowych. Jeden taki Józef był bez nogi, miał protezę, ale jeździł świetnie na motocyklu. A drugi, Bolesław, miał tam jakieś urazy, które go do tego inwalidztwa wojskowego kwalifikowały. Obydwaj od 1926 roku do… Nie pamiętam do jakiego czasu. W każdym razie przychodzili i odbierali tylko pensje, a nie pracowali. W pewnym momencie zażądano od nich świadczenia pracy i już potem byli pracownikami no tego właśnie mojego Wydziału Umów, gdzie pracowałem do powstania.JP: A jeszcze szkoła powszechna. Proszę mi powiedzieć czy podręczniki? Jakie mieliście podręczniki? Pamięta Pan?MS: No podręcznik. A propos podręcznik. To tak pamiętam takie zdarzenie, że kiedyś zgubiłem ten podręcznik. Chyba była jeden. Ale to wczesna jakaś bardzo klasa. Miałem tam te siedem, osiem lat. Około ośmiu lat pewnie . I bardzo płakałem. A była taka pani Anna Kulisiewicz. Chyba wspomniałem ją, wymieniając. Anna Kulisiewicz. Jak zobaczyła, że płaczę, zainteresowała się. A ponieważ to była starszej daty nauczycielka, no i jak widać bardzo taka życzliwa, kupiła mi tą książkę, żebym nie martwił się, że jak przyjdę do domu, że będę miał lanie od ojca. No więc w każdym razie tą panią Annę Kulisiewicz z tego tytułu dodatkowo pamiętam. Nie tylko z tego tytułu, bo była bardzo pani taka miła, dojrzała. Żeby nie powiedzieć starsza pani. <span style="white-space:pre">	</span>Więc odnośnie książek. Książek początkowo było niewiele. Potem stopniowo było coraz więcej. Szczegółów nie pamiętam.<span style="white-space:pre">	</span>Mieliśmy, nie wiem czy już wspomniałem, mieliśmy w naszym gronie kilku takich, którzy repetowali. A jeden z nich był, Henryk chyba miał na imię, nie będę mówił nazwiska, miał już 18 rok. Tak, 17 skończył, 18 rozpoczął, kiedy w czerwcu kończył szkołę. No więc. A ja kończyłem 14 lat, cztery lata różnicy. Było takich dwóch jeszcze. Drugi na literę „W”, taki też repetował wielokrotnie. Zresztą potem kiedyś się do mnie zwrócił za pośrednictwem kolegi, żebym poświadczył, że szkołę powszechną ukończył. Nie wiem do czego mu to było potrzebne, ale nawet byłem w sądzie. Nie wiem czy to wspomniałem już przedtem, że Bolek Krosnowski był szwagrem Tadka Piórkowskiego. Więc Bolek Krosnowski prosił mnie, żebym temu koledze na literę „W” zaświadczył. To i byłem w sądzie, oczywiście poświadczyłem.(8; 00:00:00)JP: Pamięta Pan z tamtych czasów takich najmłodszych jakieś wierszyki, jakich uczyliście się?MS: Pamiętam z tamtego czasu taką jedną rzecz, jedną sprawę, która mi do końca życia będzie pamiętna. I którą pamiętam dlatego, że zgodnie postępuję z tym fragmentem, o którym za chwilę powiem. W tej naszej szkole powszechnej na Poznańskiej, pod 11, była duża sala, taka rekreacyjna, można powiedzieć. A przy jeden ze ścian, tej węższej, bo było takie prostokątny, przy tej węższej ścianie było podium, na którym były przedstawiane różnego rodzaju takie sztuki dla młodzieży, dla dzieci. I jedna z tych sztuk miała taki sens, że jeśli czegoś ktoś bardzo pragnie, to mu się spełnia. I to mi zostało do dzisiejszego dnia. Jak czegoś bardzo pragnę, to najczęściej mi się spełnia. Wszystko czego dotykam się, a bardzo mi na tym zależy, to na ogół udaje mi się. Nie dlatego, że ja mam jakieś specjalne zdolności. Nie. Po prostu interesuje mnie. Interesuje mnie to. I ja wierzę w to, że znajdzie. No i naprawdę wielokrotnie udawało mi się wiele rzeczy takich, które by wydawało się nie do załatwienia. Mnie się udaje. No jak potrzebuję… Jak byłem o krok wczoraj od zadzwonienia do Berlina, do instytutu jakiejś tam lokalizacji przestrzennej, coś takiego, w którym to instytucie pracuje taki Stefan Lehmann. On w swoim czasie, nie wiem czy ja to już mówiłem, bo mogę się powtarzać. W swoim czasie potrzebował, mówiłem chyba. Potrzebował takie materiały o Warszawie, bo tutaj magisterską pracę robił, i dwa lata mieszkał w Warszawie. I ja mu wtenczas pomogłem. No a ja teraz potrzebuję książkę, którą on mi kiedyś podarował. To tytuł jest „Vernetzung und Utopie”, Stab Planung, Warschau 1939-1945 ? (8; 00:02:46). Więc miałem do niego dzwonić, bo tej książki poszukiwałem dla takiego… Rodziny mojej rodziny. Mojej żony rodziny. Miałem do niego dzwonić. Ale już w tej chwili znalazłem tą książkę w jednej z księgarń. W jednej z trzech księgarń. Odpowiedzieli mi… Dwie księgarnie odpowiedziały mi, że nie mogą tego egzemplarza dostać, bo to był w Hamburgu, w 1994 roku wydane. Ale trzecia księgarnia powiedziała, że może to sprowadzić. Jest w antykwariacie, ale w dobrym stanie. Można by powiedzieć nowa. Stąd takie mam nieraz pomysły, że jak czegoś bym chciał, to bym za chwilę wziął za słuchawkę i tą słabą znajomością niemieckiego z nim się porozumiał. I takich wiele innych rzeczy. JP: A czy, proszę mi powiedzieć…MS: Ja panu zresztą wspominałem o tych. O tym. Nie przyniosłem dzisiaj, ale przyniosę któregoś dnia. Bo muszę to udowodnić, że jak mówię, a wygląda nieprawdopodobnie. Prawdopodobne jest, bo mam na to dowody. JP: A czy lubił Pan się uczyć? MS: Czy lubię się uczyć? Chyba pewne… Znaczy jeśli…JP: Jak był Pan mały, to pamięta Pan, że lubił Pan? Jak był Pan dzieckiem, młodzieńcem.MS: Jak byłem dzieckiem, po prostu byłem dzieckiem, które musiało, a może i w pewnych momentach chciało rozumieć, że się musi uczyć. I to było takim motorem, który mną kierował. Czy ja byłem? Nie byłem takim pewnie nadzwyczajnym uczniem. A taka ogólnie można powiedzieć, życiowa gapa raczej, kiedy byłem bardzo młody. Ale, no właśnie szczególnie po tym, kiedy tą sztukę obejrzałem i to mi zostało w pamięci. I mówię, tym się kieruję. To zawsze wierzyłem, że jak czegoś potrzebuję i czegoś chcę, to może mi się spełnić. I w związku z tym, to czego musiałem się nauczyć, uczyłem się. Nie było sytuacji, że z niechęcią się uczyłem. Nie. Miałem to zadane i to robiłem, bo tak było trzeba. Tak że to nie miałem z tym problemu. A zawsze chciałem chcieć. Bo żeby ludzie chcieli chcieć, to byłby inny świat i inna sytuacja. A mnie się chce chcieć. I mam tą wadę, jak powiadam, że ile razy coś mi się zachce chcieć, to na ogół do tego doprowadzam.JP: A bardziej wolał Pan polski czy matematykę na przykład?MS: Czy ja wiem... Chyba prędzej polski. Prędzej polski. Wprawdzie kiedy robiłem maturę, a byłem dojrzałym człowiekiem. Miałem… Kończyłem to miałem 31 lat, i zrobiłem maturę. To uczyłem się po to, żeby zdać. Ale gwarancji nie było na to, że ja to wszystko będę zawsze pamiętał. A z tamtego czasu mi zostało to, że w pierwszej same plusy, w drugiej tylko sinus, w trzeciej tangens i cotangens, a w czwartej cosinus. Taka. To jest… Co to jest? Nie algebra. Nie. Ucieka z pamięci. Nie wiem co to jest. W każdym razie z takiej… Taką pomoc, i może jeszcze parę może innych służyło mi, żeby przez tę szkołę przebrnąć. Jakoś przebrnąłem.JP: Proszę mi powiedzieć, ta praca w wieku 15 lat, w elektrowni, rozpoczęcie tej pracy to był taki…? To trzeba było, prawda? Bo w domu...MS: Było nas czworo. Była czwarta gęba do wyżywienia, więc było tyle jak gdyby już za dużo. Więc w związku z tym jak dostałem tę pracę, no to pewnie ja sam byłem zadowolony. Bo inny świat, inni ludzie, inna sytuacja. To co miałem u tego mojego stryja, u którego byłem ponad 10 miesięcy, to zupełnie diametralnie różne warunki, różne sytuacje. Tam miałem źle, bo… Jak źle, nie będę mówił, w każdym razie uciekłem stamtąd.JP: Proszę jeszcze mi powiedzieć o tym Piastowie, jak on wyglądał.MS: O Piastów to był. Sytuacja taka, że tam, gdzie ja mieszkałem na rogu Piłsudskiego i jakiejś ulicy, której w tej chwili nie pamiętam. To ona wzdłuż poprzecznej… Znaczy tej ulicy prostopadłej do Piłsudskiego, wzdłuż tej ulicy idąc w lewo, dochodziła tam het, aż do prawie alei, ulicy Krakowskiej. I… A prosto ulicą Piłsudskiego, jak gdyby w kierunku dworca kolejowego, ale nie dosłownie, bo dworzec był… A dworzec był akurat na skos. A ten teren cały był pusty, wolny. I któregoś dnia pamiętam spieszyłem się, po deszczu. I zawsze biegałem na skos do stacji kolejowej. I deszcz padał. No i deszcz padał. I po tym nie zauważyłem, że tam jest deszcz i biegłem już później… Wybierałem susze kawałki, ale biegłem w mokrych butach. Do pociągu zdążyłem. Ale to tak. Tak że duży Piastów był absolutnie nie zabudowany. Po drugiej stronie torów kolejowych, oczywiście tak samo był bardzo duży plac. Kiedy tak się złożyło, że moja stryjeczna bratanica, tak można powiedzieć, brata stryjecznego córka, zaprosiła mnie na poświęcenie samochodu do Podkowy Leśnej, i byliśmy tam. Wracając zapytałem, czy mogłaby przejechać przez Piastów. No i rzeczywiście przejechała. Powiedziałem, że to była Piłsudskiego kiedyś, i Piłsudskiego jest obecnie chyba. Więc w związku z tym, tą ulicą jechaliśmy długo. No tam już zabudowane w większości te tereny, (8; 00:10:00) które kiedyś były puste . I… Nic nie widzę, nie widzę, i wreszcie na narożniku Piłsudskiego i jakiejś tam uliczki, widzę ten budynek taki z czerwonej cegły, nieotynkowany, taki jaki był. Ten, w którym wtenczas, kiedy miałem te 16 lat i tam wynająłem to mieszkanie. Na parterze, taki pokój z kuchnią. Duży pokój od ulicy i kuchnia duża od podwórza. No więc ten dom znalazłem. Wszedłem do środka, na podwórze. Zapukałem do jednego lokalu. I pani okazało się, że zna, pamięta tamten czas. I zna nazwisko jednej z dziewczyn, która tam mieszkała przy tej Piłsudskiego. Trochę dalej. No i pamiętam wymieniłem jej nazwisko. Mówi: - Tak, chodziłam z nią do szkoły. No więc takie tam wspomnienie tamtego czasu, o ile chodzi o Piastów.JP: To była taka miejscowość… Polacy, Żydzi mieszkali?MS: Nie, nie, to większość Polacy. Właściwie chyba Żydów tam nie było. Nie, nie. O Żydach nie słyszałem. Nie. W Alei Krakowskiej był kościół, czy ulicy Krakowska. Parafia, tak. Mogę powiedzieć o Piastowie i między Piastowem a Warszawą. Że byłem, chociaż byłem bardzo spokojnym chłopakiem, to jednakże diabli mnie pokusiły, że wychodziłem... A drzwi do każdego przedziału wtenczas otwierały się. Było wejście do każdego przedziału. I wzdłuż całego wagonu były stopnie, jeden czy dwa. I diabli mnie kusili, żeby w czasie jazdy pociągu przechodzić przez ten stopień, z jednego przedziału do drugiego. Nie wiem dlaczego, ja taki nie byłem, ale to pamiętam. Muszę ten grzech wyznać. Nie ma rady.JP: W tamtym miasteczku był jakiś rynek? Jakieś ? (8; 00:12:11)MS: Nie, nie. To taka zabudowa prostopadło – poprzeczna, rozwijająca się. To osiedle takie pod Warszawą. Jeszcze wówczas bardzo niezasiedlone.JP: A proszę mi powiedzieć o swoim rodzeństwie jeszcze. Bo Pan był najstarszy, tak?MS: Tak. Ja byłem najstarszy. Mój brat Bolesław o dwa lata młodszy ode mnie. On już chodził do gimnazjum. To było Rontallera albo Staszica. Też tego nigdy nie pamiętam. Mama tam chyba jego życiorys. Muszę to sprawdzić. W każdym razie był zapalonym szybownikiem. I chociaż miał chyba te 16 lat pewnie, to jednakże, nie wiem jakim sposobem, ale udawało mu się latać na szybowcach. I jeździł potem do Ujścia Nowej, czy gdzieś tam jeszcze, jakichś innych miejscowości. Nie pamiętam. A w Lasham w Londynie... Bo ten mój brat. Ja byłem w powstanie na kolonii Borków w Międzylesiu. A mój brat miał mieszkanie, klucz od mojego mieszkania w Warszawie. I z powstania był zabrany i był... Lamsdorf chyba, obóz taki był. I tam był w tym obozie. I tam mu się udało, poprzez takich którzy mu pomogli, dostać się do Włoch i do Andersa. I tam się zaciągnął. A potem z Andersem przyjechali do Anglii. Tam wylądował w Liverpool. Po rozformowaniu poszedł do… Była taka Polska Szkoła Architektury. Tak się nazywała. I po roku pewnie, czy nie wiem dokładnie jak, przenieśli do Londynu. Do Politechniki Londyńskiej włączyli to. I tam kończył architekturę w Londynie. I po wojnie, do końca, do śmierci został i mieszkał w Londynie. Nigdy obywatelstwa polskiego nie… Obywatelstwa brytyjskiego nie starał się. No to tyle. Ma w tej chwili drugą żonę, bo z pierwszą żoną mieli dziecko, ono zmarło. I jakoś się rozeszli. A z drugą żoną bardzo dosyć późno mieli córkę, Luizę. A Luiza ma też dziecko. Sara Wiktoria.JP: To był drugi, że tak powiem w kolejności brat, tak?MS: No, brat pierwszy. Bolesław.JP: Znaczy pierwszy po Panu, tak?MS: Po mnie. Tak, tak. Krystyna była moją siostrą. Gdzieś tam przed wojną pracowała w jakimś tam magazynie takim z galanterią, czy coś takiego. A po wojnie pracowała w Artosie. I… A później ten Artos przekształcono w Polską Agencję Pagart. Polska Agencja Artystyczna. Tam poznała swojego męża i już do śmierci byli małżeństwem. Tak się złożyło, że mój kolega ze szkoły handlowej z Waliców, taki Zygmunt Bujalski, kiedyś jak po… Znaczy nie po powstaniu, a to to było jeszcze na Pradze. Zobaczyłem przez okno z klatki schodowej jego mamę i siostrę. No wybiegłem. I potem już się z nimi związaliśmy. Mieszkali u nas tam na Stalowej, do czasu przejścia na Wybrzeże, na Salezego. I kiedy jedna, ta starsza jego siostra szukała pracy, a ja byłem u mojego naczelnika w gabinecie. I przyszedł taki Stach Szymaniak, który pracował w Wydziale Budowlanym. I naczelnik wyszedł. Przeprosił nas i wyszedł, a ja sobie z nim pogadałem. I mówię czy jakiejś pracy. Mam taką dziewczynę. Miała już wtenczas chyba, no niby 20 parę lat. W każdym razie szuka pracy. - A to bardzo potrzebuję. Ja mówię: - To wytłumacz naczelnikowi, że muszę wyjść. Ja pobiegłem, bo to nie daleko z Tamki do Wiaduktu Poniatowskiego bisko. Więc pobiegłem do domu. Sprowadziłem ją. No i on ją przyjął tam do siebie, do wydziału. A potem byli małżeństwem. I to była taka jedna strona medalu.A kiedy ja… Bo ten kolega mój, Zygmunt Bujalski, był pierwszym kierownikiem księgarni Gebethnera i Wolfa po wyzwoleniu, w zrujnowanym lokalu, częściowo odremontowanym, na ulicy Zgoda. Bo budynek Gebethnera i Wolfa na rogu Sienkiewicza i Zgoda był całkowicie zrujnowany. Tylko właśnie z bramy jeden lokal udało im się tam wyremontować. I tam pierwsza księgarnia Gebethnera i Wolfa była. Rozpoczęła działalność. Tam był Mikołajczyk. Pracował. I Sikorski pracował. Tak że był taki zbieg okoliczności, że ? (8; 00:19:11) nazwiska z naszego rządu londyńskiego. I przychodził tam również ten mój szwagier późniejszy, Mieczysław Pikman. I kiedy ja z tym Zygmuntem, kolegą rozmawiałem, że szukam pracy dla mojej siostry, no to wtenczas ten Mietek Pikman zaproponował, że może ją tam przyjąć do Artosu. Artos to był… Mieścił się na Zgoda pod 15. Prawie że naprzeciwko tej pierwszej księgarni Gebethnera i Wolfa. I tak się zaczęło, że jak tam rozpoczęła pracę, po iluś tam czasie… Po jakimś tam jakimś czasie zostali małżeństwem. No i również do śmierci. Tak że to są takie… Wymieniliśmy sobie wzajemnie (8; 00:20:00) identyczne przysługi. Jego kolegi mojego, siostra wyszła za mojego kolegę, a moja siostra wyszła za znajomego, tego mojego kolegi Zygmunta. I tak to nieraz bywa. Spotkałem później jeszcze jednego z Gebethnerów, który urządzał taką wspomnieniową wystawę w Bibliotece Narodowej. No i rozmawialiśmy właśnie o tym Zygmuncie, który wówczas już nie żył. Ja mu wtenczas podarowałem taki jeden egzemplarz, który miałem z 1915 roku, wydany w Krakowie. „Kurier Ilustrowany” czy coś takiego. No w każdym razie miałem to. I przekazałem dla niego. Był też jego drugi brat na chwilę. Ten Gebethnera. JP: I jeszcze…MS: Słucham?JP: I jeszcze…MS: A w ogóle to… Słucham?JP: Proszę, proszę.MS: A w ogóle to mam taki moment, że miałem… Pracowałem na ulicy Foksal 11, więc blisko Nowego Światu. I na Nowym Świecie była cukiernia Bliklego. I ten młody Jerzy Blikle wówczas jeszcze, stawiał swój motocykl na chodniku, przy krawężniku. Taki cały błyszczący, chromo – niklowany. Taki obraz pamiętam z tamtego czasu. Ponieważ robię notatki o Elektrowni Warszawskiej. O tej mojej pracy tam na Foksal pod 11. Wspominam również, że właśnie widywałem tego Bliklego. Ale, żeby to nie było tak, że ja to z pamięci coś mówię, i czasami mogłoby się zdarzyć że zmyślam. Zadzwoniłem do pana profesora Andrzeja Blikle. Obecnie prowadzącego tą cukiernię, rozbudowaną zresztą bardzo, i z zapytaniem, że tak pamiętam. Ale mówię, pamięć jest taka, że nie raz się przedstawiają obrazy, i że mnie nie nakręcił. A on mówi: - Proszę pana, tak jest. Ojciec lubił bardzo motocykle, a kiedy ożenił się, dorobił do motocykla kosz i woził mamę w motocyklu. Zdarzyło się tak, że szukając różnych interesujących mnie danych, w tym przypadku chodziło o salon pokazowy Elektrowni Warszawskiej, który w 1937 roku, 28 kwietnia otworzyła Elektrownia Warszawska. Był to taki okres dużej propagandy elektryczności. Jak miasto przejęło 4 lipca 1936 roku elektrownię, zmieniona nazwę z Elektrowni Warszawskiej na Elektrownię Miejską w Warszawie. To wtenczas właśnie rozpoczęto propagandę elektryczności. A szykowano się do tego. Już w 1935 roku. Ja brałem udział osobiście w takich wyliczeniach. Przed wprowadzeniem nowej taryfy dostawało się takie kartki kartonowe, dziurkowane. Nie pamiętam jak to się nazywa w tej chwili. W każdym razie. I te kartki. Z tych kartek na maszynie takiej czterodziałaniowej, ona nazywała się Monroe, a ta maszynka miała taką karetkę skaczącą. Ponieważ byłem jeszcze młody chłopak, 17 lat miałem wtenczas, to mi się bardzo podobało. Wielokrotnie ? (8; 00:24:16), śmiałem się. Do tej pory mi to zresztą zostaje. Więc w tamtym czasie, w 1935 roku już robiliśmy wyliczenia do wprowadzenia nowej taryfy. Ta taryfa została wprowadzona 1 sierpnia chyba 1938 roku. A salon pokazowy został otwarty 28 kwietnia 1937 roku. I szukając materiału na temat otwarcia tego salonu, mam tego materiału zresztą trochę, znajdowałem w „Kurierze Warszawskim” takie slogany reklamowe. W sensie, między innymi : „Całe święta do niczego, jeśli nie ma ciast Bliklego”. I takich tych sloganów tam znalazłem pewnie osiem czy dziewięć. No a kiedy już… I to miałem u siebie. A kiedy już po tej rozmowie z profesorem tym Andrzejem Blikle, to powiedziałem mu, że mam. Że to mam, i że wobec tego czy go to interesuje. – Oczywiście, tak. Poprosił. Więc przekazałem mu przez cukiernię do niego. Dostał dodatkowo jeszcze, ponieważ grzebię się w wielu sprawach. W Archiwum Państwowym na Krzywym Kole, znalazłem w planach Warszawy i w dokumentach warszawskich znalazłem, że na rogu Zielnej i Świętokrzyskiej ? (8; 00:25:55) nie pamiętam, jest budynek należący do między innymi, do jakichś Witkowskich i Blikle. Więc jak pisałem do pana Andrzeja Blikle i przesyłałem mu te slogany reklamowe, to napisałem mu, że dotarłem do takich dokumentów, gdzie ten Blikle jest wymieniony. Ponieważ Blikle w Warszawie chyba był tylko jeden. Więc w związku z tym przekazałem mu tą wiadomość. I pan Andrzej Blikle odpowiedział mi. Podziękował za te slogany i jednocześnie powiedział, a że o tych… Że o tym, że tam gdzieś na Zielnej, róg Zielnej - Świętokrzyskiej jest coś, co współwłaścicielem jest Blikle. Tego nie wiedział. Podziękował i podpisał się „Andrzej Jacek Blikle”. Jacka nigdy nie używał. A u mnie mam autograf jego. Jacek Andrzej Blikle. No i to takie różnego rodzaju mi się zdarzają w życiu przypadki, że co jakiś czas mi tam coś wpada do głowy, że czegoś szukam i przy okazji cos znajduję. I tak życie ucieka i płynie.JP: A proszę jeszcze powiedzieć o tym salonie pokazowym.MS: Salon pokazowy był pięknie… To był tak, jak ulica Próżna dochodziła od Placu Grzybowskiego do Marszałkowskiej, to od Placu Grzybowskiego idąc po prawej stronie, jak się przeszło przez Marszałkowską, to trafiało się na budynek Marszałkowska 150. Na narożniku było wejście do salonu Hersego. Duży magazyn ubiorów męskich i damskich „Herse”. I ta… Front był od Marszałkowskiej 150, ale na przedłużeniu jak gdyby ulicy, tej prawej strony ulicy Próżnej, ten budynek Marszałkowska 150, dosłownie po przeciągnięciu linii, od ulicy już wtenczas Kredytowej miał drugi front. Trzeci od Placu Zielonego kiedyś, a później Dąbrowskiego. To był trzeci front i tam była brama do tego budynku. A właśnie od tej części między Placem Dąbrowskiego a Marszałkowską było wejście do salonu pokazowego. Salon pokazowy zajmował duże piętro. Wejście było na parterze, a cały salon się mieścił na górze. I od strony ulicy Marszałkowskiej było wejście frontowe. I na pierwszym piętrze, na lewo było wejście do sali odczytowej salonu pokazowego Elektrowni Miejskiej. A po prawej stronie tej klatki, na tym samym piętrze, były biura Pomorskiej Fabryki Aparatów Elektrycznych Gródek. Tam dyrektorem tego oddziału warszawskiego Gródka był inżynier Tadeusz Gede. Ten inżynier Tadeusz Gede. Oni współpracowali. Elektrownia Warszawska współpracowała z elektrownią pomorską Gródek. Sprzedawała ich wyroby, sprzedawała na ratalną sprzedaż. Tak że nie było konkurencji, tylko była współpraca. Żeby nie uciekło mi. Z Gedem to… Gede w czasie okupacji pracował w Elektrowni Warszawskiej, w warsztacie, w podziemiu. Z oknem na podwórze. (8; 00:30:00)Taka suteryna była jak gdyby. Okna na podwórze. I on był tam pracownikiem fizycznym, a jednocześnie kierownikiem takiego warsztatu mechaniczno – elektrycznego. Elektryczno – mechanicznego, coś takiego. I tam przez cały okres okupacji przechował się. Jest jeden z pracowników tego warsztatu, żyjący obecnie jeszcze, Edward Jabłoński. Powstaniec z Elektrowni Warszawskiej. Spotykamy się tam u kombatantów, na rogu Wybrzeże 43 róg Tamka. Więc… Ale to tak przy okazji. Więc Gede po wojnie był wicepremierem. Inżynier Tadeusz Gede był wicepremier. A na końcu był ambasadorem w Berlinie. I w Berlinie Gede zmarł.<span style="white-space:pre">	</span>Teraz wracam do salonu pokazowego. Na górze w salonie pokazowym było wiele różnego rodzaju dostępnych wówczas aparatów i urządzeń elektrycznych. Kuchnie elektryczne, które były wtenczas wprowadzane. Jest taki budynek na rogu, na ulicy Filtrowa 67, i z…A druga część to od Asnyka. Od Asnyka chyba, tak. Gdzie były całkowicie budynki zelektryfikowane. Kuchnie elektryczne tylko były. Zresztą w wielu budynkach obecnie, bardzo wysokich, też są tylko kuchnie elektryczne, bo tam nie prowadzą gazu z uwagi na… Nie wiem dlaczego, na wysokość. Czy gaz nie dochodzi, z uwagi na ciśnienie. Więc w każdym razie, było bardzo obszerny zestaw tych różnego rodzaju urządzeń. Były takie suszarki elektryczne, które tam u nas na budynku Wybrzeże Kościuszkowskie 41 zostały również zainstalowane. To były takie od góry szersze i skośne do dołu. W podobnej formie był taki samowar elektryczny, tyle że wyższy odpowiednio. Też produkcji Pomorskiej Fabryki Aparatów Elektrycznych.<span style="white-space:pre">	</span>W salonie był salonik taki kawowy. Wspaniałe lody mrożone były, kawa. Jak mówiłem, była sala odczytowa, gdzie chętnych tam zapraszano i wygłaszano różnego rodzaju prelekcje na temat korzystania z energii elektrycznej do gotowania. No więc bardzo obszerna była taka propaganda.<span style="white-space:pre">	</span>W 1938 roku chyba, wprowadzono właśnie tą taryfę blokową, którą tam parę lat wcześniej przygotowywano. I ta taryfa blokowa była taka, że im więcej zużywało się, to przewodziło się do następnego bloku. Pierwszy, drugi, trzeci, czwarty. Coraz ta cena była tańsza. Elektrownia w 1938 roku… O zaraz. To może taryfę wprowadzono 1937. A w 1938 roku do Warszawy dołączono teren Woli - Czyste. Czyste, tak. Czyste, to przyłączono od Elektrowni w Pruszkowie do Elektrowni Warszawskiej.(9: 00:00:00) MS: Najmłodszy brat Władysław kończył liceum chemiczne. Nie wiem dlaczego, ale tak było. Ale potem, przez całe życie, 40 lat pracował w Ministerstwie Komunikacji. A później Kolei. Nie wiem jak to się ostatnio nazywało. W każdym razie w Ministerstwie Kolei, w Departamencie Finansowym. Miał tytuł tam radcy. No w każdym razie już pod koniec jego pracy. Tak że najmłodszy brat no właśnie całe życie przepracował w ministerstwie, na Chałubińskiego. A przy okazji spotkałem tam córkę. W bibliotece Ministerstwa Komunikacji spotkałem córkę Feliksa Sztama. Taki przypadek tam. Która znała zresztą mojego brata. Ja tam czegoś szukałem, bo jak zwykle gdzie ja nie szukałem, czego nie szukałem. Wszystko co mnie interesuje, to nie ma siły żebym nie trafił. Więc między innymi tam do tej biblioteki trafiłem. Pani była bardzo miła. A dodatkowo jak na nazwisko usłyszała, to właśnie o bracie, którego znała mówiliśmy. No i tam parę informacji dostałem od niej.JP: Pan jak był mały, trochę musiał się zajmować swoim rodzeństwem, czy…?MS: No, pewnie tak. No było tak. Naturalnie, że to jako najstarszy pewnie tam się zajmowałem. Szczegółów naprawdę tak nie pamiętam, bo to ucieka z pamięci. Czy ja wiem…JP: A proszę mi powiedzieć to, jeszcze jak Pan wynajmował to mieszkanie. To mieszkanie Pan wynajął w Piastowie, tak? Jak wyglądało to?MS: W Piastowie wynająłem mieszkanie. To mieszkanie wynająłem w budynku należącym do szwagra i siostry, taki ? (9; 00:02:21), o którym wspominam Edwarda Martina. On się… On pracował w Elektrowni od 1916 roku i prowadził kartotekę. On mieszkał na piętrze, a pod nim mieszkałem, zamieszkałem ja. On mi to, tamto mieszkanie umożliwił wynajęcie. I stamtąd ponad dwa lata jeździłem do szkoły. Do pracy i do szkoły. Zresztą o nim wspominałem, nie wiem czy już będę drugi raz mówił, że bardzo przyzwoity człowiek. Od niego zależało życie kilkudziesięciu osób. Nie zdradził nikogo, chociaż z nami gazetki czytał. A przyszedł w pewnym momencie, w mundurze niemieckim, ze swastyką. Nikomu do końca życia nic się nie stało. Do końca powstania nic się nie stało.JP: Mówił pan, że mógł Pan wynająć to mieszkanie, bo był Pan… Bo pracował Pan?MS: Tak, mogłem mieszkanie wynająć, bo byłem stałym pracownikiem Elektrowni Warszawskiej. Ale to był bardzo ważny moment. I na takie hasło „stały pracownik elektrowni” wszystkie drzwi się otwierały. Niezależnie od tego, że kiedy tamto pierwsze mieszkanie wynajmowałem, miałem 16lat, a w Warszawie kiedy wynajmowałem, miałem 18 lat, czy 17. Jeszcze… Już nie pamiętam dokładnie. W każdym razie… Jeszcze nie byłem. Nie miałem 21 lat. Więc chyba nie wiem. Nie byłem pełnoletni. Ale tym nie mniej miałem „Stały pracownik elektrowni”. Wszystkie drzwi się otwierają. Nie było problemu.JP: A jak był Pan takim młodym chłopcem, znaczy 15-letnim pracownikiem, to nie miał Pan ciężko, trudno pośród tych innych, starszych pracowników?MS: Nie, nie. Ja tamten czas bardzo dobrze wspominam. Mogę wielokrotnie o tym mówić, że byli ci, z którymi się stykałem, moimi nauczycielami. A wręcz czasami niektórzy mistrzami. I bardzo, bardzo dobrze tamten czas pamiętam. Nie pamiętam, nie odczuwam tego, że byłem takim chłopakiem. No i w związku z tym, mieliśmy mieć u tego… To nie odczuwam tego źle. I mówię. Kiedy poznano mnie jako takiego, który się pracą interesował, wiedział o tej pracy, i znajdował. Jak mówię nieraz takie różne momenty ciekawe, których ktoś inny nie zauważył. W związku z tym miałem dobrą pracę.(10; 00:00:00) MS: W moim rejonie, Poznańska róg Hożej, był taki ruch właściwie śródmiejski, ale nieco mniejszy. Nie taki bardzo ruchliwy. . Hoża ulica do ulicy Poznańskiej, od Emilii Plater, to była róg Kocie Łby. Tak wówczas było. Nie wiem czy mówiłem, że za ulicą Emilii Plater, Hoża po lewej stronie, to był budynek Instytutu Fizyki Doświadczalnej. Taki nazwa na tym instytucie była. I na nim kończyła się lewa część ulicy Hożej. Dalej było pole, na którym kartofle sadzone były. I po wykopie kartofli, na skos od budynku Instytutu Fizyki Doświadczalnej, to jeszcze Hoża 61 czy 67, do narożnika Koszykowa – Chałubińskiego - Topolowa, to na skos ludzie chodzili. Taka wydeptana ścieżka była. A potem na miejscu tego kartofliska wybudowany został budynek Ministerstwa Komunikacji. Ministrem Komunikacji w latach 1928- 1932 był inżynier Alfons Kühn. On we wczesnych latach, w 1903 roku był po studiach. Przyjechał do Warszawy i w magistracie zajmował stanowisko kierownika Wydziału Budowlanego chyba że. I od tamtego czasu był stale związany z Warszawą. Tak się złożyło, że później, w roku 1934 został sekwestratorem sądowym. Sekwestr sądowy na elektrownię francuską był położony. Czy to był 21 grudzień 1934 rok. I do 6 lipca 1936 roku ten sekwestr sądowy działał. A w lipcu magistrat przejął Elektrownię Warszawską z powrotem. Bo elektrownia nie była kupiona, tylko była postawiony teren do dyspozycji firmy Schuckert i Spółka, a później francuskiej spółki akcyjnej. I ten teren w 1936 magistrat z powrotem odebrał, wziął pod swoje władanie. I wówczas właśnie naczelnym dyrektorem Elektrowni Miejskiej w Warszawie... Tak jak Gazownia Miejska w Warszawie, tak później zmieniono nazwę z Elektrowni Warszawskiej na Elektrownia Miejska w Warszawie. I naczelnym dyrektorem został inżynier Alfons Kühn właśnie. On w między czasie… Właśnie nie w miedzy czasie, a od 1918 roku do 1928, i od 1932 do 1934 był dyrektorem naczelnym Tramwajów Warszawskich. No więc później został dyrektorem naczelnym Elektrowni Warszawskiej. Mam taki protokół przejęcia Elektrowni Warszawskiej przez magistrat. Tam są podpisy inżyniera Alfonsa Kühna, prezydenta Starzyńskiego, inżyniera Stanisława Skibniewskiego, który został zastępcą dyrektora naczelnego Elektrowni Miejskiej w Warszawie. A przedtem inżynier Stanisław Skibniewski był w magistracie kierownikiem Inspekcji Elektrycznej. Tak to się wszystko układało.Później, w 1942 roku inżynier Alfons Kühn przestał być dyrektorem naczelnym, a dyrektorem naczelnym Elektrowni Warszawskiej został inżynier Stanisław Skibniewski. I jednocześnie w konspiracji był dowódcą oddziału „Elektrownia”. A w czasie powstania warszawskiego był dowódcą oddziału „Elektrownia”, który wywalczył, objął w posiadanie elektrownię w ciągu jednego dnia, od piątej godziny po południu. Przez zaskoczenie. Przez wybuch miny, którą podłożył i zmontował inżynier Wincenty Szantyr. Ja już to mówiłem, że przeniósł tą minę z budynku Wybrzeże Kościuszkowskie 41 na drugą stronę, na teren elektrowni, pod rąbanką tak zwaną. Tego dnia była dostawa aprowizacji. Dostawa między innymi mięsa właśnie. I każdy dział, nie wydział a dział, miał swoich aprowizatorów. Przychodzili z koszami i tam zabierali na drugą stronę, na teren elektrowni. A ten magazyn aprowizacji mieścił się w podziemiach budynku administracyjnego Wybrzeże róg Tamki, od podwórza, w samym narożniku. Tamka – Wybrzeże. W samym narożniku. Może do chwili obecnej nawet jeszcze są takie żelazne drzwi z takim kołem, który zamykał to . To były zresztą drzwi przeciwgazowe, szczelnie zamknięte. Śluzy się nazywały. W tych… Projekcie budowy tak się nazywały. Śluzy. One w tej chwili zostały wewnątrz w korytarzu, pod budynkiem zlikwidowane. Chyba jeszcze to jedno zamknięcie w podwórzu Wybrzeże Kościuszkowskie 41, Tamka 1 to jeszcze chyba te żelazne drzwi istnieją. Więc tam na podwórze wjeżdżały samochody i w tym narożniku tam do podziemia tą aprowizację składano. I w korytarzach tam, w podziemiu ci aprowizatorzy przychodzili, zabierali. I przenosili, jak powiedziałem ? (10; 00:06:44) między innymi tego dnia. I Szantyr położył minę na dno takiego kosza wiklinowego i przykrył to tą rąbanką. I ponieważ on szedł już nie jako pierwszy, ale jako któryś kolejny, 15 czy który. Bo tych działów na terenie elektrowni było dużo. No więc jak już strażnik akurat tym razem na szczęście nie skontrolował. No i udało mu się przenieść na teren budynku, tak zwanego technicznego. To był taki z czerwonej cegły. I umieścił tą minę przy koszarach niemieckich. I przez wybuch tej miny zaskoczył Niemców. I przez to zaskoczenie udało się w ciągu niecałej doby, do porannych godzin 2 sierpnia, opanować elektrownię. I elektrownia była czynna, aż do któregoś września. 5, 6, i kiedy powstańcy musieli Powiśle opuścić.JP: Panie Mieczysławie, a proszę mi powiedzieć, Pan pamięta tę Warszawę, ona się zmieniała na przestrzeni lat 20., 30.?MS: O, no naturalnie. To tak jak mówiłem, wybudowany został budynek Ministerstwa Komunikacji. Potem na Nowogrodzkiej, tam gdzie kiedyś był welodrom.A ja na tym welodromie jeździłem, wypożyczało się rowery. No bo nie każdy wtenczas rower miał. Jeździło się na około, na tym welodromie. Więc na miejscu welodromu wybudowany został Państwowy Bank Rolny. Na rogu Poznańskiej i Nowogrodzkiej wykopy zostały wykonane pod budowę budynku Telekomunikacji. I ta budowa trwała dosyć długo. Pamiętam jak były takie drewniane parkany i drewniany chodnik. A przez te szpary było widać, kiedy… Czas był kiedy jeszcze… Kiedy ta robota została przerwana. Po dużych ulewach, to tam był duży taki jeziorko. W tych fundamentach było. No więc w tym miejscu wybudowany został budynek Telekomunikacji, stojący do dzisiejszego dnia. Tak że to się zmieniało, oczywiście. Jak pewnie już mówiłem, że na Poznańskiej pod 12 był jedyny drewniany budynek w Śródmieściu, piętrowy. A w nim, tam wewnątrz były obory i krowy były tam hodowane. Ten budynek został gdzieś około 1934, 1935 roku zburzony i na miejscu jego jest ten obecny budynek Poznańska 12 postawiony.JP: Ruch w mieście na przykład?MS: Ruch w mieście był, no taki, na ówczesne czasy może (10; 00:10:00) stosunkowo duży. Bo to następowała jednakże komunikacja stopniowo coraz bardziej. Ale naturalnie, to wszystko w stosunku do obecnego, to jest zupełnie jeszcze… Ten ruch był znośny.<span style="white-space:pre">	</span>No tutaj, tak jak ja w tej chwili jestem tam gdzieś przy Aleje Jerozolimskie – Marszałkowska, to na róg Nowogrodzkiej i Marszałkowskiej była kawiarnia Erazma Kleszcza. A na drugim rogu, na skos była cukiernia Szwajcarska. Po wojnie Szwajcarska była między Zgoda a Szpitalną. Tak.JP: Chodził Pan do tych cukierni?MS: Nie, ja wtenczas niezbyt dużo czasu mogłem poświęcić, ponieważ przed wojną uczyłem się. Wszystkie właściwie wieczory do wojny miałem zajęte. Najpierw w szkole handlowej, potem na tych ? (10; 00:11:10) i w związku z tym nie miałem tego takiego zbyt.. Chociaż, chodziłem na takie spektakle, na widowiska. To był Wielka Rewia, ulica Karowa 18. Tutaj obok budynku, w którym w tej chwili jesteśmy. Na miejscu tego budynku został wybudowany w tej chwili… Tego miejsca. Na miejscu tej Wielkiej Rewii został wybudowany obecny budynek. A teren był po miejscu przeznaczonym na panoramę. W tej chwili nie pamiętam jaka to była panorama, ale tam była panorama. I ten kształt był taki kolisty. Pod Wielką Rewią był Teatr Malickiej. Ja to może już mówiłem nawet, powtarzam się. W każdym razie był Teatr Malickiej. On był wejście z poziomu chodnika. Tuż idąc od dołu, od Browarnej, to pierwsze wejście przy szczycie budynku było do Teatru Malickiej, a później dalej było wejście do góry. Do tej Wielkiej Rewii. I śpiewacy, skecze różnego rodzaju wtenczas to tam na tej dużej sali, kolistej . Tam było to przedstawiane.JP: Bywał Pan tam czasami, tak?MS: O tak. Tam kilkakrotnie, wielokrotnie byłem. No bo to jednakże był taki przyjemny okres, kiedy można było spędzić chwilę czasu. Wolne chwile czasu, których miałem niezbyt wiele wówczas przed wojną.JP: A tutaj Karowa. Bo to obok była Karowa 20, tak?MS: Obok Karowa 20. Ten budynek przed wojną, to ja go nie pamiętam dobrze, ale po wojnie to doskonale pamiętam. Bo kiedy pod koniec mojej pracy w elektrowni zostałem kierownikiem Wydziału Finansowego Zakładu Energetycznego Warszawa Miasto, to każdego roku musiałem składać plan finansowy w styczniu. I to było znośne przez szereg lat. Ale w 1981 roku, kiedy był taka duża zawierucha, można powiedzieć, duże zmiany w gospodarce. I pani, która prowadziła zakład energetyczny, kontrolowała. Pierwszego planu, jaki przygotowałem nie przyjęła. I kazał mi jeszcze robić. I za czwartym razem, czy może piątym przyjęła plan. Bardzo zbliżony do pierwszej wersji. Ale to ona wtenczas też pewnie sama nie wiedziała czego się trzymać. A mnie zadała bardzo dużo trudu i kłopotu. I to spowodowało, że w końcu 1981 roku przestałem pracować. Przeszedłem na emeryturę, na szczęście. I do chwili obecnej, jeszcze ten moment daje mi jako tako egzystować na tym świecie. JP: A proszę mi powiedzieć, jeszcze przed wojną pamięta Pan kina?MS: Kina? Tak, tak. Kino chyba Apollo było na Nowym Świecie, tu w pobliżu Ordynackiej. Majestic. Po drugiej stronie kino Pan. Obok mnie, tam gdzie się urodziłem, na Poznańskiej. Obok mnie, na miejscu też welodromu, Hoża 29, tam był też welodrom. Tych welodromów było na rogu Hożej 29… Znaczy na Hożej 29 był welodrom. I na miejscu tego welodromu wybudowane zostało kino Hollywood. Niedaleko, po drugiej stronie, po stronie parzystej, było kino Tombola. I szereg… Kino Znicz było na ulicy Śniadeckich pod 5. To kino Znicz to było w… Teren był własnością Stowarzyszenia Robotników Chrześcijańskich. I wielokrotnie tam bywałem, w tym kinie. Tam były filmy między innymi o tematyce religijnej. A po wojnie też był tam… Znaczy w czasie okupacji był chyba też chyba teatr. I później po wojnie też teatr tam w tym miejscu egzystował.JP: Pamięta Pan jakieś filmy, na które…?MS: Nie, tego to niestety nie. A, jeden film który pamiętam do dzisiaj i bardzo żałuję, że… Wzdycham do tego, że może kiedyś to powtórzą, to był film pt. „Wielki walc”. Ten film był wyświetlany w kinie Atlantic na ulicy Chmielnej. Wspaniały film o życiu Straussa, syna. I piękne fragmenty takie, które potem w „Opowieściach lasku wiedeńskiego” Strauss wykorzystał. A scena mniej więcej wyglądała tak, że jedzie dorożką z taką śpiewaczką, ona miała takie nazwisko pamiętam, nie wiem czy własne czy sceniczne, Carla Donner. I słychać jak jakieś tam kukułka, jakieś ptaszki śpiewają, stukot konia, końskich kopyt. I to w sumie razem sprawiało bardzo przyjemne wrażenie. Moment taki, kiedy Strauss wyjeżdża na tournee po Europie i żona go odprowadza. Ale Strauss odjeżdżał właśnie z tą Carlą Donner. I żona prosi ją, żeby zwracała na niego uwagę, że on się przeziębi. Żeby zwracała uwagę, żeby się dobrze ubierał, ciepło. No to jest Dunaj. Nad Dunajem. I taki bardzo cichy, lekki podkład pięknej muzyki. Coś wspaniałego. Do tego wielokrotnie wracam pamięcią. Daje mi to dużo przyjemności. Mam nadzieję, że może kiedyś uda się ten film jeszcze przywrócić na nasze ekrany. A byłoby bardzo dobrze.JP: A proszę mi powiedzieć, warszawska ulica, ona była elegancka, czy tak jak Pan pamięta w latach 30.? Czy były pewnie różne rejony?MS: Więc w śródmieściu, w centrum. Oczywiście, że a ogół była elegancka. Tak. Ale przecież jak poszło się na Pańską, to jest… Tam było taka dzielnica żydowska, to naturalnie była bieda ogromna. Aż piszczało. Ja byłem kiedyś raz na ulicy Nalewki. Jeden z Żydów… Bo do Elektrowni Warszawskiej, gdzie pracowałem na Foksal 11 przychodzili elektrycy Żydzi. I kiedyś mnie tam namówił któryś z tych elektryków, taki młody jeszcze, i zaprowadził mnie na Nalewki. Weszliśmy na Nalewki, z bramy na prawo, i potem oficyną prawą i poprzeczną. I później z drugiej strony ulica Wałowa była, i aż się na Wałową wychodziło. Tak że i to wszystko było właściwie taka wyraźnie bieda. No bo oni zapracowani, ci żydowscy rzemieślnicy. No to taki obraz Warszawy też pamiętam. Poza tym (10; 00:20:00)takim eleganckim salonem Warszawy, jakim były Aleje Jerozolimskie, Marszałkowska, kawiarnie. To taka Warszawa też była.<span style="white-space:pre">	</span>Na peryferiach, na Włościańskiej pamiętam taki był budynek, gdzie w parterowych, takich właściwie byłych szopkach, jakichś takich pomieszczeniach, tam ludzie mieszkali. Tak że taka Warszawa też była. A gnieździli się ludzie po kilka osób, do 10 w jakiejś dużej izbie. Też takie były sytuacje. Pamiętam na Tatrzańskiej kiedyś raz w takim lokalu właśnie byłem, gdzie było przyjęcie. No i tam tych miejscowych ludzi było sporo, i gości. Tak że to. Warszawa była różna. Tak. To nie tylko elegancka, nie taka jak w tych cukierniach, kawiarniach. Była i ta taka bardzo przeciętna, i biedna również.JP: Mówił Pan, że miał Pan mało czasu, tak? Bo człowiek zmęczony.MS: Tak, naturalnie. Bo jak tu mieszkałem w Warszawie, początkowo na Poznańskiej, później na Dmochowskiego, to do pracy szedłem rano. I po pracy najczęściej do domu już nie szedłem na obiad, tylko na Prostą róg Waliców do szkoły. Ale w międzyczasie zjadałem coś. Nie wiem czy już mówiłem, że tu była taka na, jak gdyby wzdłuż Kopernika, ale między Ordynacką a Tamką, była taka knajpka dorożkarska. I tam były bardzo dobre obiady. 80 groszy obiad kosztował. Kotlet schabowy, kapuśniak, kartofle, jakaś zupa. Były takie dołki. Trudno to określić w tej chwili. Ale za taki dołek, takiej zupy… I to kosztowało 80 groszy. Często korzystałem, bo nie chodziłem na obiady do domu mimo, że to stosunkowo niedaleko było. Ale wykorzystywałem ten czas, żeby co nieco tam popatrzeć na lekcje i przygotowywać się. Tak że tego czasu miałem stosunkowo niewiele.<span style="white-space:pre">	</span>Chodziłem do szkoły, gdzie rada starszych to była głównie, co najmniej w połowie Żydzi. Bogaci Żydzi. I piątki mieliśmy wolne, ponieważ był szabat. Więc w związku z tym piątki były wolne, a za to przychodziliśmy w sobotę do szkoły. Ten piąty dzień to była sobota. No tak to było.JP: To kolegów też miał Pan Żydów w tej szkole?MS: W tej szkole, właściwie o dziwo, stosunkowo niewielu Żydów. Dwóch, trzech może było w naszej klasie. Reszta to byli Polacy. Głównie, przeważnie pracownicy handlu. Na Marszałkowskiej, przy Królewskiej był taki sklep z materiałami ubraniowymi. To taki Kraft kolega tam pracował u „Krzysztof Brun i Syn”, na rogu Bielańskiej i Placu Teatralnego. Wejście takie z narożnika, to był sklep żelazny, „Krzysztof Brun i Syn”. No to tam pracował mój kolega, Czesław Małecki. No więc… A w czasie okupacji załatwił mi kiedyś taki pręt stalowy do zrobienia sprężyny, do pistoletu. Bo prosił mnie o to mój szwagier. I odpowiednią grubość tego pręta stalowego mi przygotował. A potem, w moim budynku na Wybrzeżu Kościuszkowskim róg Tamki, w podziemiach tam był warsztat taki elektryczno – mechanicznym. I tam taki Bronisław Ptasznik był kierownik tego nie warsztatu a magazynu, to tam poprzez kogoś znajomego tą sprężynę mi dorobił.<span style="white-space:pre">	</span>Nie wiem czy mówiłem, że kierownikiem tego warsztatu ślusarsko – mechanicznego, elektrycznego był inżynier Tadeusz Gede. Przed wojną był kierownikiem… Nie kierownikiem, a dyrektorem warszawskiego oddziału Pomorskiej Fabryki Aparatów Elektrycznych Gródek. A po wojnie… A w czasie okupacji był tam w podziemiach kierownikiem tego warsztatu. Po wojnie zresztą został wicepremierem, i kończył w Berlinie jako ambasador Polski. I tam w Berlinie zmarł.JP: A jak miał Pan piątek wolny, niedziela wolna, to jak Pan spędzał czas? Znaczy wolne od szkoły, bo praca była w piątek, tak?MS: Znaczy wolny dzień był w piątek, tak. No więc trudno mi w tej chwili powiedzieć. Miałem pewne grono kolegów. Jedenego z nich. To nazywał się Zygmunt Bujalski. A poznałem go w szkole handlowej tam na Waliców, róg Prostej. Z okazji nauki tańca. Pani Helena Sokołowska prowadziła ... Dlaczego uczniów szkoły handlowej uczyli tańca, to nie wiem. Ale tak było. I parą dla mnie był ten Zygmunt Bujalski. I już tak potem zostało, do końca życia był moim kolegą, przyjacielem.<span style="white-space:pre">	</span>I mieliśmy również tam na górze halę maszyn. ASDFJKLŁ to były podstawowe miejsca, gdzie się trzymało palce i stamtąd startowało się do pisania. No więc tak to było. JP: To kobiet nie było? Więc musieliście tańczyć razem?MS: Tak, chłopcy z chłopcami. Tak. No więc tą moją parą był właśnie ten Zygmunt Bujalski. Zresztą był praktykantem u Gebethnera i Wolffa. A po wojnie był pierwszym kierownikiem sklepu Gebethnera i Wolffa na ulicy Zgoda, w zniszczonym… Bo narożnik Sienkiewicza - Zgoda to był budynek Gebethnera i Wolffa. I po wojnie, w tej części gdzie była brama, jak się wchodziło do bramy po prawej stronie, odbudowany został jeden lokal. I tam ten Zygmunt Bujalski był kierownikiem, tej pierwszej księgarni Gebethnera i Wolffa po wojnie. Potem Gebethner i Wolff miał księgarnię na Targowej, tuż przy Bazarze Różyckiego. Potem już dalszych losów już nie pamiętam. Byłem na wspomnieniu. Na wystawie, na wspomnieniu w Bibliotece Narodowej, w Alei Niepodległości. To była jakaś rocznica firmy Gebethner i Wolff. Był jeden z Gebethnerów, który tą księgarnię jeszcze prowadził, a drugi był profesor Gebethner, który był tylko gościem na tej uroczystości.(11; 00:00:00)JP: To jakie jeszcze zajęcia praktyczne były tam? Bo taniec był, to taki…?MS: No jest taniec i pisanie na maszynie. Miałem wspaniałego nauczyciela od przedmiotu, który się nazywał krótko prawo. Ale to był wspaniały człowiek. Bo on nas nie uczył czytać, bo czytać potrafiliśmy, tylko jak czytać, żeby to co jest napisane rozumieć, bo to jest najważniejsze. I to mi zostało z tamtych lat do końca zawsze, żeby chcieć rozumieć, co jest napisane. Bo czytać to my potrafimy, tylko żeby zrozumieć sens tego. I to jest najważniejsze w tym, żeby to odpowiednio zrozumieć, to wtenczas się będzie unikało błędów. Takim błędem podstawowym był błąd przy interpretacji dekretu o reformie rolnej. A dotyczy to pracowników Elektrowni Warszawskiej, którzy byli zrzeszeni w Kasie Pożyczkowo – Oszczędnościowej Pracowników Elektrowni Warszawskiej. My mieliśmy obowiązek służbowy. Kiedy pracownik elektrowni stawał się stałym pracownikiem elektrowni, miał służbowy obowiązek, podpisywał to w umowie, miał obowiązek być członkiem Kasy Pożyczkowo – Oszczędnościowej Pracowników Elektrowni Warszawskiej. Kasa pożyczkowa była nie przy Elektrowni Warszawskiej, tylko w Elektrowni Warszawskiej. Elektrownia Warszawska opłacała pracowników kasy i ten obowiązek obowiązywał każdego stałego pracownika. Pracownicy, którzy byli pracownikami prowizorycznymi, do kasy nie należeli. A był taki okres, że dwutygodniowy okres próbny dla pracowników fizycznych i trzymiesięczny okres dla pracownika umysłowego. Niektórzy z uwagi na to, że praca w elektrowni była dobrze płatna, powtarzali raz, drugi raz, ten okres trzymiesięczny. Wreszcie stawali się często pracownikami stałymi. Ale każdy pracownik tą… Musiał być członkiem kasy.<span style="white-space:pre">	</span>I kasa kupiła od Adama hrabiego Branickiego dwanaście hektarów działek budowlanych, w miejscowości Wawer Anin. Na skutek błędnej interpretacji dekretu o reformie rolnej, Ministerstwo Rolnictwa przysłało Kasie Pożyczkowo – Oszczędnościowej pismo, w którym napisało, że na podstawie tego dekretu o reformie rolnej, to był 1945 rok, chyba wrzesień 1945 rok, te tereny w Wawrze Aninie, te działki budowlane… 44 działek budowlanych, 12 hektarów zostały przejęte na rzecz Skarbu Państwa. No i to oczywiście, mówię była błędna interpretacja. Kropka w tym dekrecie nie zmieniła się, a Trybunał Konstytucyjny… Interpretacji. Wykładnia Trybunału była taka, że te nasze działki nie podlegały reformie rolnej, ponieważ był rozparcelowane przed wojną. I wówczas do parcelacji… Do… Nie obowiązywała ta reforma rolna, która weszła po wojnie. A dlaczego to mówię właśnie? Bo w pamięci tego sędziego Kucharskiego, który nas tak… Przynajmniej mnie to zostało do końca życia, że unikałem wielokrotnie tego rodzaju właśnie błędów, żeby nie mylnie interpretować. A do tego, stopnia, że nie tylko ministerstwo, ale nawet i w wysokim urzędzie. Biuro skarg i listów Urzędu Rady Ministrów ówczesne, to w 1986, 1987 roku był taki pan doradca ministra, który w pewnym momencie nasze odwołanie, które tam składaliśmy zakończył. Odesłał cały plik dokumentów i powiedział, że jest sprawa skończona, teren naszych działek został przejęty przez Ministerstwo Rolnictwa, przez państwo. Wtenczas udało mi się, po raz pierwszy pewnie, wysokiego urzędnika zmusić do tego… A on nie wiedział o tym, bo nie doczytał się tego, że była ta wykładnia Trybunału Konstytucyjnego na temat tego dekretu, że te działki rozparcelowane przed wojną nie podlegają reformie rolnej, uchwalonej po wojnie. I wtenczas niepyszny musiał to wszystko skierować do urzędu wojewódzkiego na Plac Bankowy. No i stamtąd Kasa Oszczędnościowo – Pożyczkowa Pracowników Elektrowni Warszawskiej ma na ręku pismo, że te działki nie zostały przejęte na rzecz Skarbu Państwa i są własnością kasy. Chociaż kasa nimi dysponować nie może, bo teren został później inną uchwałą opisany, jako teren bez prawa jakiejkolwiek zabudowy. Czyli właściwie bez wartości jakiejkolwiek. Ale to są już sprawy, które może kiedyś, jak Polska będzie Polską uczciwą, to może kiedyś to zwróci. Te nasze oszczędności. Bo nam potrącano 10 procent wynagrodzenia przed wojną. Jedna dziesiąta wynagrodzenia to była składka do kasy. Proszę sobie wyobrazić.JP: I nigdy nie oddano Panu?MS: Nie, nie. Bo kasa zakupiła w Warszawie cztery domy. To była Hoża 41, do dziś istniejący dom. Zresztą naprzeciwko domu, w którym się urodziłem. Chmielna 89, Sienna 28 i Świętokrzyska 27. Ten dom Świętokrzyska 27, to był kupiony od Radziwiłłów. Oni byli właścicielami tego domu na Świętokrzyskiej 27. A propos Świętokrzyskiej 27. Tam był taki sklep z materiałami ubraniowymi. I pierwszy garnitur, jaki sobie robiłem z materiału zakupionego, to właśnie był w sklepie u ? (11; 00:07:17),na ulicy Świętokrzyskiej 27. Tam w budynku zresztą, który był właśnie własnością naszej kasy.JP: A garnitur kupował Pan do pracy? Były potrzebne, czy…?MS: Do pracy. Mój pierwszy garnitur… Mój pierwszy garnitur kupiłem na ulicy Świętokrzyskiej. Na odcinku między Marszałkowską a Bagnem. Ale to był taki bardzo tani garnitur, ja zapłaciłem wtenczas za niego 40 złotych. Zresztą garnitur, zresztą z takimi pumpami. Nie spodnie do dołu, tylko takie pumpy były. Taka jakaś jodełka, coś takiego. W każdym razie, najtańszy garnitur jaki w życiu nosiłem, to właśnie ten pierwszy za moje pieniądze własne zarobione. Sobie tam kupiłem. Oczywiście później już miałem inne. W miarę jak czas postępował zarabiałem trochę więcej. <span style="white-space:pre">	</span>Na Bagnie było królestwo staroci, żelastwa wszelkiego rodzaju. Wszystko można było tam znaleźć. Między Świętokrzyską a Placem Grzybowskim. Tam było na Bagnie raj. Raj żelastwa wszelkiego rodzaju.JP: Proszę mi powiedzieć, a czy przed wojną miał Pan jakieś ? (11; 00:08:55), interesowała Pana polityka?MS: Nie. Polityka to mnie w zasadzie nigdy nie interesowała. Słuchałem, ale to nie było… To mnie nie interesowało, nie. JP: Ale pamiętam Pan…MS: Obserwowałem, słuchałem, ale to nie było przedmiotem mojego zainteresowania. Owszem, pamiętam przewrót majowy w 1926 roku. No to przecież trudno zapomnieć. Bo wtenczas te walki trwały, jednakże było wielu zabitych. Ileś tam osób. Nie pamiętam. Ale i było wielu rannych. I w Elektrowni Warszawskiej pracowało dwóch pracowników, którzy byli inwalidami. Nie wojennymi, tylko wojskowymi. I był za czasów francuskich, do 1934 roku to oni pobierali tylko pensję i nie pracowali. (11; 00:10:00)Nie świadczyli pracy. A potem jak przyszedł sekwestrator sądowy, to jednakże później już wydane było zarządzenie, że owszem, będą pracownikami nadal, ale będą świadczyli pracę. No i takich dwóch w moim Wydziale Umów pracowało. Inwalidów wojskowych z 1926 roku. Jeden bez nogi, a drugi z jakimś tam urazem. Chociaż ten bez nogi wspaniale jeździł na motorze. Raz pamiętam, kiedyś mnie tam w rodzinne strony mojej mamy zawiózł. To było w kierunku Nowe Miasto, koło Płońska. W tamtym kierunku. Akurat on jechał w tamtym kierunku również, gdzieś tam do znajomych. I w pewnym miejscu wysiadłem i w tym samym potem jak wieczorem wracał, to tam czekałem na niego i przyjechaliśmy do Warszawy.JP: A droga jaka była? Taka raczej…?MS: Droga często szutrowa. Dróg asfaltowych było stosunkowo chyba niewiele w tamtym czasie. Na przykład pamiętam z Sokołowa do Sterdyni tutaj, to jeszcze po wojnie były. Taka droga szutrowa. Bardzo wiele dróg było bardzo w Polsce zaniedbanych, a przed wojną szczególnie.JP: A proszę mi powiedzieć, no ale jednak jakieś sympatie polityczne Pan miał? Czy tak bardziej do piłsudczyków, Piłsudskiego czy bardziej tak do…?MS: Znaczy o ile chodzi o taką, znaczy może sympatię, bo inaczej pamięć o Piłsudskim to tylko dlatego, że mój brat stryjeczny pracował w kapitule Virtuti Militari i Krzyża i Medalu Niepodległości, w tym budynku gdzie obecnie jest, mieści się Rada Ministrów, w Alejach Ujazdowskich. Tam gdzie jest Bóg, Honor i Ojczyzna. Więc tam ta kapituła się mieściła i on tam pracował. No i był gorącym oczywiście zwolennikiem Piłsudskiego. Miał w mieszkaniu swoim taką karykaturę Piłsudskiego. W każdym razie pamięć o Piłsudskim miałem właśnie między innymi dzięki temu mojemu bratu stryjecznemu. Do którego od czasu do czasu tam zaglądałem, w Aleje Ujazdowskie.JP: A proszę mi powiedzieć jeszcze. Czy jeździł Pan trochę po Polsce, jeszcze przed wojną? Czy koleją…?MS: Nie. Przed wojną byłem po raz pierwszy na… Tak daleko, to byłem na wczasach pracowniczych, które organizował Stołeczny Komitet Samopomocy Społecznej, który mieścił się na Placu Teatralnym, w budynku magistratu, zarządu miejskiego. Pałac Jabłonowskich, chyba tak to się nazywa. Więc tam organizowali wczasy pracownicze, bilety do kin, do teatrów. Więc właśnie na wczasach byłem w Zakopanem. Właściwie nie w Zakopanem, a w Kościelisku pod Zakopanem. I to kosztowało mnie 44 złote polskie. Bardzo tanio. A takie same wczasy, tylko że już na Bystrem, pod Zakopanem, to już kosztowało 77 złotych. Z tym, że to była elegancka willa, nazywała się „Danusia”. I tam już te wczasy były nieco droższe. Ale te wczasy w Kościelisku, dom nazywał się, właściciel Słodyczka. To do dziś pamiętam. Nawet miałem zamiar… Obiecywałem, że kiedyś zajrzę, czy takie nazwisko tam Słodyczka w dalszym ciągu jeszcze w Kościelisku egzystuje.JP: Jeździł Pan na nartach?MS: Jeździłem na nartach, tak. Nie za długo, nie za wiele, ale w każdym razie jeździłem. W 1947 roku byłem w Krynicy na przykład, na nartach jeździłem. Mam taką... Znaczy moja żona z mamą takiej małej dziewczynki, która miała na imię Agnieszka, ale Anisia do niej mówiło się, to moja żona chodziła na zabiegi, a ja z tą małą spacerowałem. Początkowo zakładałem jej te moje duże, długie narty. Ale tylko tam na parę kroków. A później, to już było tak… To luty był. I właśnie sezon się kończył chyba. Więc to w takim sklepie, gdzie sprzedawali narty i sprzedawali, wypożyczali, to już nie miał do wypożyczenia, ale dał mi narty dla dziecka, do skręcenia. Ja to skręciłem. I tą małą Anisię… Później razem spacerowaliśmy, po śniegu. Tak że ,mam nawet takie zdjęcie z nią. Ona obok mnie, ja na nartach i ona na nartach. No więc takie wspomnienie, z takiej dalekiej podróży. Ale to już było po wojnie.<span style="white-space:pre">	</span>Ale przed wojną byłem właśnie na tych wczasach w Zakopanem. A również byłem na wycieczce w 1939 roku, na Zaolzie. I na Zaolziu byliśmy. Czyniec, Jabłonków. Jabłonków to był takie miejsce, gdzie… Ja to chyba już opowiadałem, nie wiem czy nie powtarzam. W każdym razie tam, kiedy byłem w tym Kościelisku, to pod Kościeliskiem, na drodze z Zakopanego do Doliny Kościeliskiej, po prawej stronie, była Kadrówka Młodych Polaków z Zagranicy. 6 sierpnia przyjechał generał Kasprzycki z Krakowa. I tam było wielkie święto. I tam poznałem takie dwie dziewczyny, które były, okazało się, nauczycielkami z Jabłonkowa. Ale one już w 1938 roku tam do Jabłonkowa nie wróciły. No, a już jak wiadomo, Jabłonkowo zostało zajęte przez Polskę. I dopiero wtenczas tam wróciły. Tak że kiedy byłem w 1939 roku, to odnalazłem je. I mam też zdjęcie na rynku w Jabłonkowie, z tymi dwiema młodymi dziewczynami, nauczycielkami.JP: A kto organizował wycieczkę do Zaolzia? Czy Pan sam pojechał?MS: Nie, to było. To wszystko organizował Stołeczny Komitet Samopomocy Społecznej. Ten na Placu Teatralnym, w zarządzie miejskim, magistracie. Ten komitet organizował wszelkiego rodzaju takie imprezy. I między innymi tą wycieczkę również. To kosztowało również niewiele. Pociąg był… Znaczy nie pociąg, a wagony. Dwa wagony chyba były wydzierżawione i podwozili nas na poszczególne stacje, i tam w tych wagonach mieszkaliśmy. A na wycieczki chodziliśmy w okolice najbliższe tego miejsca, gdzie zatrzymywaliśmy się.<span style="white-space:pre">	</span>Pamiętam Teatr Letni w Ogrodzie Saskim. I to był Madame Sans-Gene, tuż przed wojną. Nie wiem, chyba Junosza Stępowski był jedną z głównych postaci. Ale kobiecej roli nie pamiętam w tej chwili. No w każdym razie jeszcze trzeszczy mi w uszach skrzyp tych schodów drewnianych, w tym całkowicie drewnianym budynku Teatru Letniego.JP: To było tak, za biletami się wchodziło?MS: Tak, tak. Bilety otrzymywaliśmy właśnie… Tam było zakupione całe przedstawienie, albo część przedstawienia. I rozprowadzane były w przedsiębiorstwach miejskich, w różnych agendach miejskich przedsiębiorstw. Między innymi w elektrowni. Ja się zajmowałem tym sprowadzaniem tych biletów, do… Tam do nas na Foksal. A takim panem który… Z którym miałem kontakt, nazywał się Sulima Jaszczołt. Tak do dziś pamiętam. Więc poprzez niego to otrzymywałem.JP: Duże było zainteresowanie w elektrowni takimi biletami? Na spotkania?MS: Naturalnie, tak. To trudno powiedzieć, jak wielkie, w każdym razie zawsze tyle, ile mieliśmy tych biletów przydzielonych dla nas, to tyle było rozprowadzone. I Elektrownia Warszawska była jednym z lepiej płacących przedsiębiorstw w Warszawie. Otrzymywaliśmy, (11; 00:20:00)jeszcze za czasów francuskich oczywiście, dwa bilety miesięcznie do zakładu kąpielowego „Diana” na Chmielnej, pod 13 chyba. Albo dwa bilety do łaźni rzymskiej na Krakowskim Przedmieściu. Elektrownia płaciła za… Zwracała czesne za dzieci pracowników uczących się. Za uczące się dzieci pracowników. Mnie, jako młodocianemu zatrudnionemu też elektrownia zwracała opłatę szkolną. Ja zapłaciłem oczywiście, a potem elektrownia mi zwracała tą opłatę. Takie to były warunki, czasy. Naturalnie to było jeszcze, kiedy elektrownia była francuska. Krótki okres czasu, pracowałem w tym czasie. Ale… A później już stopniowo oczywiście magistrat dopasowywał te warunki w elektrowni, do ogólnie panujących w innych zakładach i przedsiębiorstwach miejskich.JP: A proszę mi powiedzieć, czy czuło się atmosferę wojny przed 1939 rokiem? Czy Pan pamięta takie…?MS: Niewątpliwie. No ja mówię. Ja polityką zbytnio się nie interesowałem, aleniewątpliwie to stopniowo jak gdyby narastało. To z rozmów słyszało się na ten temat takie niepokoje. A, kiedy byłem… To był 1 wrzesień 1939 rok, to był chyba piątek. To był piątek, 1 wrzesień. 31 sierpnia to czwartek. A 30 byłem w takim towarzystwie, gdzie już mówiliśmy wyraźnie, że wojna prawdopodobnie może się zacząć już właśnie 1 września. I powiedzieliśmy to. Akurat rzeczywiście tak było. Tak że to był już… Na bardzo krótko wyczuwało się to wszystko, że to za chwilę może nastąpić. A to co nastąpiło, no to oczywiście przerastało wszelkie pojęcia i wyobrażenia ludzkie.JP: A Pan nie był powoływany, prawda?MS: Nie, ja byłem na komisji poborowej w maju. I otrzymałem kategorie A oczywiście. I nie zostałem powołany, ponieważ jak później dowiedziałem się, pracownicy elektrowni nie byli powoływani do wojska, ponieważ mieli zadanie też dosyć ważne. Jak zresztą później się okazało, na pewno ważne, bo jak Umiastowski wyprowadził część mężczyzn na wschód, to w elektrowni zaczęło brakować pracowników. I wtenczas ja jako urzędnik elektrowni nie miałem co do roboty, bo już radni… Żaden odbiorca już nie przychodził. Pierwszego, drugiego, trzeciego, piątego to jeszcze tam przychodziło kilka osób. Ale to wszystko było… A szóstego, siódmego już nikt nie przychodził. I zaangażowali mnie do pracy. A trzeba było sprowadzać żywność, bo była załoga. Trzeba było jej dawać jeść. Większość już nie chodziła do domu, jeśli mieszkała gdzieś dalej. Chyba że ci, co bardzo blisko mieszkali na Powiślu. A trzeba było im dać jeść, więc były: kuchnia, piekarnia. Wszystko to było zorganizowane. No i tą żywność… Trzeba było sprowadzić mąkę, kaszę. U Michlera na Wolska 40 chyba. Tam później na Szmulkach, Markowska, Brzeska i tam inne ulice. Tam było wiele młynów, to też tam jeździliśmy. No i tak to było.JP: To wewnątrz to wszystko było, ta piekarnia, tak? To było wszystko wewnątrz, w elektrowni?MS: Tak, w budynku. Tam w podziemiach. Naturalnie, tak. A we wrześniu, ponieważ ja byłem cały wrzesień w elektrowni, a pracowałem w Wydziale Umów, a umowy były w podziemiach, to między regałami miałem łóżko polowe swoje, gdzie na którym spałem w nocy. I na podwórzu budynku tego Wybrzeże Kościuszkowskie 41, Tamka 1 na podwórzu była kuchnia polowa, wojskowa. Bo ci wojskowi od dział przeciwlotniczych na Wybrzeżu, mieli swoje leża, swoje materace na tej duże hali na Wybrzeżu róg Tamki. No i… A ta kuchnia tam dla nich pracowała, gotowała na podwórzu. Tak. To polowa kuchnia.JP: To na terenie elektrowni było dużo żołnierzy, tak? Też pewnie warty…MS: Nie. Żołnierzy…Na terenie elektrowni żołnierzy nie było. Była tylko straż przemysłowa, straż pożarna, oddział sanitarny. A żołnierzy nie było. To była cywilna załoga całkowicie. Żołnierze, o których mówię, to byli członkowie tej załogi baterii przeciwlotniczej na Wybrzeżu. I oni tam nocowali na tej dużej hali u nas, a kuchnię mieli na podwórzu Tamka 1.JP: Bombardowania. Przeżył Pan w 1939 bombardowania?MS: Tak, oczywiście. To przeżyliśmy tutaj na Powiślu. Tam bombardowane były niektóre budynki. Jeden z samolotów, nie pamiętam czy polski czy niemiecki, tu gdzieś w okolicy Dynasów spadł. Tak że to, no paliło się. Elektryfikacja była na rogu ulicy Leszczyńskiej i Dobrej. Po drugiej stronie elektrownia była. To elektryfikacja też się paliła, bo tam zostało zbombardowane. Tak że w wielu punktach Warszawy te pożary były.<span style="white-space:pre">	</span>Pamiętam, na rogu Górnośląskiej i Czerniakowskiej, był magazyn taki artykułów żywnościowych. No i między innymi tam się też coś tliło, paliło. I ludzie wynosili z podziemi różnego rodzaju artykuły żywnościowe. Pamiętam, ktoś tam niósł taką puszkę ogórków konserwowych. Takie to były czasy.JP: Pan już nie chodził do domu w 1939? MS: Nie, w 1939 nie chodziłem. Bo miałem to łóżko polowe tam na miejscu. Zresztą w różnym czasie, to tam różnie się tam wyjeżdżało. No więc miałem na miejscu. Tak. Nie wiem czy ja się nie powtarzam, ale pamiętam, jak jeździliśmy na Podchorążych 27 do Sztrekera. Okazał się później… Zrobił się folksdojczem po wojnie. Ale jeździliśmy do niego i trzeba było tam naprawiać energię elektryczną. I on… Pracownicy naprawiali, monterzy. A ja zajmowałem się tą częścią aprowizacyjną. Dostawaliśmy tam pewną ilość tego chleba. Sztreker był nawet do lutego jeszcze na tyle przyzwoity, że pamiętał tamten czas, kiedy mu tam szybko naprawione zostało, jak były uszkodzenia. Poza tym u nas było w elektrowni było dużo masła, którego bez chleba nie dawało się jeść. Co jemu tam też do jakichś wypieków, takich delikatniejszych to tam zawoziłem. No więc. Ale okazało się, że do lutego mniej więcej jeszcze, tam można było podjechać do niego i parę bochenków dla tego działu samochodowego i dla tutaj mojego wydziału można było dostać. Takie to były czasy.JP: A czy ulica w 1939… Warszawa była we wrześniu, podczas oblężenia… Jakoś widać było ten…?MS: Ulica była mało, słabo zaludniona. Bo większość uważała, żeby nie być na ulicy, bo były naloty. Tak że najczęściej kto nie musiał, to był w domu. I najczęściej w piwnicy. W piwnicach. Tak że to miasto zupełnie zmieniło charakter. Momentami jakby wyludnione.JP: Był Pan świadkiem jakichś tragicznych scen, czy raczej nie na Pana oczach?MS: Nie. Świadkiem tragicznych scen raczej nie byłem. Ale pamiętam taki moment, kiedy przejeżdżałem przez Karkowskie Przedmieście, tutaj w Kopernika do Tamki, to koło pomnika Kopernika nad (11; 00:30:00)padłbym koniem, kilkanaście osób tam, każdy swój kawałek wycinał końskiego mięsa. Konina podobno nie jest taka smaczna, ale w czasie kiedy był taki brak mięsa to i konina była dobra. No i pamiętam to, kiedy właśnie każdy tam ten swój kawałek wykroiwał tej koniny.<span style="white-space:pre">	</span>Zdarzyło mi się w czasie okupacji taki przypadek, że jedna ze znajomych mojego kolegi, mieszkała w Warszawie. I kiedyś poszliśmy ją odwiedzić. I co się okazało? Okazało się, że była dziewczyną Niemca. Pewnie folksdojcza zresztą. No i kiedy byliśmy u niej, przyszedł on, ale na szczęście nic nam się nie stało. Wkrótce wyszliśmy. Ale i takie momenty też mogły być. I były zresztą. Jak widać, że i różni różnie zachowywali się. I dziewczyna, którą on znał wcześniej przed wojną, zachowała się, jak widać, że miała kontakt z Niemcami. Tak że to i takie momenty też były. W Warszawie zdarzały się.<div></div>
    </section>
</article>