<?xml version='1.0'?>
<article>
    <section>
        <time>0</time><span style="font-weight: bold;">Archiwum Historii Mówionej, rozmowa nagrana w Konstancinie-Jeziornej w dniach 26 i 28 lutego oraz 4 i 5 marca 2014 roku z panem Józefem Małkiem. Rozmowę przeprowadził Łukasz Kamiński.</span>
    </section>
    <section>
        <time>18</time>Józef Małek: Nazywam się Małek Józef. Urodziłem się w miejscowości Seredzice. Wtedy był powiat Iłża, województwo kieleckie, a obecnie jest województwem mazowieckim. Rodzice moi posiadali parę hektarów ziemi w tej miejscowości. Ojciec był rolnikiem. Brał udział w pierwszej wojnie światowej. Należał do organizacji POW. Rodzeństwo było bardzo liczne, ponieważ miałem trzech braci i jedną najmłodszą siostrę. Do szkoły podstawowej uczęszczałem w tej miejscowości, gdzie się urodziłem, a więc w Seredzicach. Tam skończyłem szkołę podstawową. Szkołę skończyłem w 1937 roku. Następnie z uwagi na to, że mój brat starszy, który kończył szkołę techniczną w Radomiu, tam był zastępcą kierownika w Fabryce Broni w Radomiu – tak się ta fabryka nazywała przed 1939 rokiem – wyjechałem do brata i zacząłem uczęszczać do technikum.
    </section>
    <section>
        <time>110</time>Skończyłem drugi rok, w roku 1939 wybuchła wojna. Na trzecim roku... To znaczy, przepraszam. Niemcy gimnazja pozamykali, bo uważali, że Polakom wykształcenie nie jest potrzebne. Będą siłą roboczą dla Rzeszy. Ale w Radomiu otwarto szkołę rzemiosł. Kształcono tam rzemieślników, których później wywożono do Rzeszy i mieli pracować w przemyśle zbrojeniowym. Z uwagi na to, że tak brat, jak i rodzice moi chcieli bardzo, żebym nareszcie uczył się i kończył maturę. Nie było możliwości. Były później tajne komplety na które chodziłem. Ale Niemcy otwarli szkołę, dawną szkołę rzemieślniczą przy ulicy, to była 1 maja, obecnie 25 czerwca w Radomiu. I w tej szkole – to była szkoła trzyletnia – przyjęto mnie do klasy trzeciej. Z tym, że polecono mi skupić uwagę, abym nie został wywieziony do Rzeszy, bo... Pojutrze (1; 0:03:15) powrócę wcześniej do mojej, naszej rozmowy. Moi bracia dostali karty mobilizacyjne w 1939, jak wybuchła wojna.
    </section>
    <section>
        <time>206</time>Starszy brat był zawodowym podoficerem w drugim ? (1; 0:03:36) w Kielcach. Natomiast młodszy od niego brat, a starszy ode mnie był lotnikiem. Niestety, z uwagi na to, że pracował w Fabryce Broni, to zamiast do wojska wyznaczono go na szefa demontażu maszyn fabrycznych, które miały być wywiezione na wschód. Niestety, nie zdążyli tego uczynić, ponieważ w Kielcach Niemcy już byli. Bodajże 9 września w 1939 już zajęte były Kielce. I ciekawa historia, że 12 września w 1939 na Kielecczyznę przyjeżdża major, przepraszam, podpułkownik Kowalówka, Henryk Kowalówka, pseudonim bodajże „Skawa”, który założył organizację Orła Białego na terenie Kielc. Do tego Orła Białego przeważnie zaprzysięgano byłych wojskowych. Z uwagi na to, że moi bracia byli byłymi wojskowymi, to oczywiście zostali wciągnięci do tej organizacji. Ja byłem wtedy siedemnastoletnim chłopcem.
    </section>
    <section>
        <time>314</time>Nie wiedziałem, co się dzieje, bo moi bracia znikali często z domu pod koniec roku 1939. Często były jakieś narady u mnie w domu. Ja to podsłuchiwałem i kiedy mnie przyłapano kiedyś na takim podsłuchu powiedziano:<span style="font-style: italic;"> – Dość tego! Będziesz przysięgał</span>. I od tego czasu stałem się żołnierzem wówczas Orła Białego, który został wchłonięty przez ZWZ bodajże w drugiej połowie stycznia roku 1945 i następnie w 1942 roku ZWZ zmieniło nazwę na Armię Krajową. W tym czasie do wojska byli powołani: podporucznik Wólczyński, w tej chwili zapomniałem jego imię, Roman bodajże Wólczyński i mój brat wujeczny Cichosz Adam, oficer zawodowy w stopniu porucznika. Obaj zostali zmobilizowani w 1939 i, niestety, zginęli w Katyniu, obydwaj. I ten mój sąsiad, i mój kuzyn. Oczywiście, dowiedzieliśmy się o tym w późniejszym okresie czasu, bo nie wiedzieliśmy, co się z nimi dzieje.
    </section>
    <section>
        <time>407</time>To była bardzo smutna wiadomość dla nas w późniejszym okresie czasu, no ale tak to niestety było. Ja mówiłem o tej swojej szkole, ale do szkoły w Radomiu to już poszedłem, byłem zaprzysiężony w Armii, Armii Krajowej. Znaczy, w ZWZ-cie, a później w Armii Krajowej. Od 1941 roku, z uwagi na to, że byłem chłopcem wysportowanym, dobrze zbudowanym, wciągnięto mnie do organizacji Związku Odwetu. Nasza walka polegała na tym, żeśmy spuszczali lanie, za przeproszeniem, tym, którzy wysługiwali się Niemcom. Rozwalaliśmy kontyngenty gminne, no i była likwidacja konfidentów, niestety. Niemcy w okresie 1941-1942 przeszkolili około 100 konfidentów. Ta taka szkoła była Gestapo w Radomiu, gdzie szkolono tych konfidentów, i do tej szkoły uczęszczali przeważnie <span style="font-style: italic;">Volksdeutsche </span>i pospolici tacy złodziejaszkowie, złodzieje, że tak powiem. I na przykład, kiedy aresztowano takiego złodziejaszka, to powiedziano tak: <span style="font-style: italic;">– Będziesz nam służył albo będziesz rozwalony.</span>
    </section>
    <section>
        <time>496</time>No to podpisywał listę współpracy z Gestapo. W tym okresie, w latach 1941 do 1943 namierzyliśmy takich 42, którzy zostali zlikwidowani, a resztę się gdzieś ulotniło. Prawdopodobnie wyjechali do Rzeszy, ze strachu. To były moje pierwsze początki konspiracji. Natomiast następnie w latach, na początku lat 1943,w końcu 1942 Związek Odwetu przekształcił się w Kedyw, Kierownictwo Dywersji. I również tam byłem bojówkarzem do specjalnych poruczeń. Potem podlegaliśmy, nasza trójka bojówkarzy podlegała bezpośrednio pod Komendę Okręgu, która miała miejsce w Kielcach. To była Komenda Okręgu Kieleckiego o kryptonimie Jodła. Komenda Okręgu Armii Krajowej, kryptonim Jodła. I stamtąd dostawaliśmy specjalne poruczenia. Ach, to są przykre sprawy, o tym się właśnie nie mówi, bo to jest temat tabu. To była likwidacja konfidentów, gestapowców takich mocno zasłużonych dla Rzeszy.
    </section>
    <section>
        <time>598</time>(1; 0:10:00) I tutaj mi się przypomina taka historia. Nasi z okolic Radomia, w tym okresie czasu. To był rok, wrzesień 1942. Będąc w Radomiu, dostałem rozkaz zlikwidowania gestapowca, który przebrany po cywilnemu włóczył się po knajpach, nasłuchiwał. I później były aresztowania, po takim jego nasłuchu. To była ulica wtedy Skaryszewska. W tej chwili nie wiem, jak się nazywa. To w stronę od Skaryszewa, przed wiaduktem, na ulicy 1 maja. Wtedy tak się ta ulica nazywała w Radomiu. Dostałem wisa. Wieczorem, kiedy wychodził z restauracji, oddałem do niego pięć strzałów. On upadł. I zameldowałem na drugi dzień, że rozkaz został wykonany. Niestety zameldowano mi, że facet żyje. Że nie wypełniłem rozkazu do końca. Więc ja mówię:<span style="font-style: italic;"> – To jest niemożliwe. Pięć strzałów, z bliskiej odległości, facet upadł. To musiał mieć zabezpieczenie jakieś. Koszulkę pancerną, ochronną czy coś.</span> I tak właśnie było.
    </section>
    <section>
        <time>688</time>Bo w niedługim czasie, po paru miesiącach przyjechał taki doświadczony bojówkarz z Sandomierza, z którym w dwójkę mieliśmy powtórzyć tą sprawę. Dostaliśmy mundury lotników niemieckich. W biały dzień, o godzinie dziesiątej, na ulicy 1 Maja, na której była ta szkoła rzemiosł, do której ja chodziłem, to szkoła… I była tam taka skarpa jakaś o wysokości metra, taka pod skosem. I za tą szkołą był nowo wybudowany budynek. To był budynek dla leśników, ale tam Niemcy się, tam stacjonowała żandarmeria niemiecka. W biały dzień – ja miałem taką chustę – dopadłem go i wywróciłem go na tą skarpę, a mój kolega cały magazynek. Podniósł. Miał koszulkę rzeczywiście, plecionkę tak zwaną, i dlatego żył. Podniósł mu tą plecionkę, władował w jego, za przeproszeniem, bebechy cały magazynek. On upadł, a my po przekątnej uciekamy. Facet, okazuje się, że oddanie strzału w tyle, w brzuch – człowiek jeszcze jakiś czas żyje.
    </section>
    <section>
        <time>791</time>Facet wstał, wyciągnął pistolet, któregośmy nie zabrali, i chwiejnym krokiem takim biegł w naszą stronę. Żandarm słysząc strzał, strzały, wyszedł z posterunku, który był w głębi posesji, na ulicę. Patrzy, dwóch lotników ucieka, a jakiś cywil mierzy z pistoletu do nich. Z kabeka dokończył dzieła. To była taka rzeczywiście ciekawa historia i nieprawdopodobna prawie. Ale tak było. I po tym okresie czasu, kiedy. Aha, po tym nieudanym moim wyroku jakiś czas musiałem być bardzo ostrożny. Następnie kolega mojego brata, harcmistrz – zaraz sobie przypomnę jego nazwisko – kierował taką komórką prasy podziemnej, która znajdowała się w piwnicach budynku zamieszkałego przez Niemców. To był wysiedlony ktoś z Poznania, samotny mężczyzna. Mieszkanie miał w tych wysokich piwnicach. I on został zaprzysiężony do naszej organizacji. I tam były dwa pobielacze tak zwane, i tam produkowaliśmy prasę, gazetki.
    </section>
    <section>
        <time>897</time>To były przeważnie dwie strony formatu A3, któreśmy składali. Znaczy formatu A4, przepraszam, które były składane i było tego osiem stron bodajże. Treści takich ciekawych dla kolegów. I redaktorem był ten, Zakrzewski się nazywał bodajże. Ten kolega, harcmistrz. On redagował, przygotowywał materiał na pobielacz. Pewnego razu, kiedyśmy mieli zapotrzebowanie na większą ilość tych gazetek, znalazło się nas tam czterech, w tej piwnicy. Dwóch z nas pobielało, dwóch składało i tak dalej. Nagle walenie do drzwi. Wpada ten dozorca i mówi: <span style="font-style: italic;">– Niemcy</span>. Walą do drzwi. Jeden znał niemiecki, oczywiście. Otwiera drzwi. A oni widocznie mieli jakieś namiary prawdopodobnie czy coś. Wpadli od razu do tego pomieszczenia, gdzie myśmy byli z tymi pobielaczami. Ręce do góry, rewizja osobista. Zabrali nam prace, te pobielacze. No i wsadzono nas do takiej budy esesmańskiej, gdzie był kierowca z żandarmem w szoferce.
    </section>
    <section>
        <time>999</time>I dwóch Niemców na motorze z przyczepą – na przyczepie mieli karabin maszynowy – obstawiało, ubezpieczało ten samochód. Wjechaliśmy wtedy, jak pamiętam, na ulicę Traugutta w Radomiu. To był dzień targowy. Wozy chłopskie zatarasowały drogę. On to. Zaczęli trąbić klaksonem, nic to nie dawało. Samochód stanął i ci, którzy nas ubezpieczali, wyskoczyli naprzód, żeby zrobić wolną drogę dla przejazdu tego samochodu. I wtedy ja mówię: – <span style="font-style: italic;">Koledzy, wyskakujemy!</span> Dwóch nas wyskoczyło, a dwóch nie, bało się wyskoczyć. Dwóch nas wyskoczyło i dzisiaj rozmawiamy z sobą. A tych dwóch, niestety, po przesłuchaniu rozwalono, rozstrzelano. Odwieziono ich na Gestapo w Radomiu i po kilku dniach przesłuchań. Leżą na tak zwanym kapturze, na cmentarzu w Radomiu. I od tego czasu byłem spalony. W związku z tym. Ten kolega harcmistrz miał wszystkie pieczątki do lewych dowodów, kennkart i tak dalej. Powiedział: <span style="font-style: italic;">– No, więcej się nie możesz pokazać w szkole. Szkoła się dla ciebie skończyła. Musisz zmienić teren.</span>
    </section>
    <section>
        <time>1105</time>I wtedy wysłali. Wysłali wtedy zaświadczenie do szkoły, że zachorowałem na jakąś zakaźną chorobę. Zaświadczenie lekarskie też było lewe prawdopodobnie. I przeniesiono mnie wówczas na razie do wioski Krzyżanowice koło Iłży. Tam, skąd pochodził „Szary”. I u jego brata rolnika byłem prawie trzy miesiące na tak zwanej melinie. A następnie byłem, jak „Szary” został dowódcą obwodu a później podobwodu Iłża o kryptonimie „Dolina”, byłem takim kurierem między okręgiem a obwodem, wykonując oczywiście niektóre zlecenia jako bojówkarz. Następnie zostałem po kilku, kiedy się to uspokoiło wszystko, zostałem przyjęty do Zakładów Starachowickich Hermann Göring Werke, tak się nazywały. Zakłady zbrojeniowe w Starachowicach, tam, gdzie produkowano tak zwane (1; 0:20:00) stopiątki, działa. Bardzo dobre, nasze zresztą. Niemcy przekształcili tą fabrykę, która się nazywała Hermann Göring Werke.
    </section>
    <section>
        <time>1214</time>Pewnego razu ja i mój przyjaciel. No, już, dobrze, nazwiska mi się... Zostaliśmy skierowani jako pracownicy tej fabryki, skierowaliśmy. Zaraz, chwileczkę, może ja. Bo kiedyś byłem na terenie Starachowic. A, Henryk Kufalski pseudonim „Twardy”. O. To było w ubiegłym roku, bo tam odwiedzałem ten teren. I tam na cmentarzu ja przy jego pomniku stoję. To tak mój kolega się nazywał. I z tym „Twardym” zostaliśmy skierowani do szpitala w Starachowicach, w którym miał być operowany jeden z naszych oficerów, którego Niemcy, oczywiście, aresztowali. I przy nim, jak doniósł nasz wywiad, pilnuje go w dzień i w nocy policja granatowa. Okazało się, że na noc przychodził również Niemiec, żandarm niemiecki. Pilnowali go we dwójkę w szpitalu. Szpital w Starachowicach był, jest położony, to były tak zwane ? (1; 0:22:15), nie pamiętam w tej chwili dobrze. Ale w pobliżu jest dużo zieleni, las blisko.
    </section>
    <section>
        <time>1345</time>I parter tego szpitala, na parter się szło po sześciu stopniach bodajże. I w nocy, przed godziną dziesiątą, może to była 22 z minutami, mieliśmy go zabrać z tego szpitala, właśnie z Kufalskim. Pukamy do drzwi i kolega mówi. A tam głos się odzywa: <span style="font-style: italic;">– Kto tam?</span> My mówimy: <span style="font-style: italic;">– Lekarz dyżurny</span>. Otwierają się drzwi i nagle seria w naszą stronę. Mogliśmy strzelać, mogliśmy rzucić granat, ale to szpital. Więc wycofaliśmy się, ale Niemcy byli tak zorganizowani, że wychodząc ze szpitala zobaczyliśmy już Niemców, którzy otaczają teren od strony ulicy. Ale tam wtedy były takie zarośla, maliny wysokie wokół tego szpitala, zieleń różna. Ja mówię do niego:<span style="font-style: italic;"> – Henryk, wyskakujesz, ja strzelam. Ostrzeliwuję się. Później ty strzelasz, a ja...</span> I skokami tak wydostaliśmy się stamtąd. Wyskoczyliśmy stamtąd. Ja wtedy pracowałem bodajże na nocną zmianę, nie pamiętam, czy na drugą zmianę w tych zakładach Hermann Göring Werke.
    </section>
    <section>
        <time>1456</time>I na drugi czy na trzeci dzień po tej akcji ja miałem. Mieszkałem u takiej babci Paprockiej, która mieszkała w takich barakach po prostu. To była jedna izba, jedna izba z lewej strony, druga izba z prawej i to było całe mieszkanie babci Paprockiej. Była szafa ubraniowa. Ja za tą szafę miałem taką pryczę, łóżko stalowe, takie przenośne z siennikiem. I pod poduszką miałem wisa, amunicję i dwa granaty obronne. Babcia nagle mnie budzi, bo ja przyszedłem bodajże z trzeciej zmiany w tym czasie. Babcia mnie budzi i mówi: <span style="font-style: italic;">– Proszę pana, Niemcy</span>. Ja się zerwałem. Byłem w samych spodenkach, byłem opalony. Było gorąco, to byłem odkryty prawie, ale Niemcy przed domem, więc nie ma ratunku. Ja mówię: – <span style="font-style: italic;">Trudno. Przyjdzie zginąć. Ale trzeba zginąć z honorem</span>. Babcia nic o mnie nie wiedziała, że ja jestem taki lewy. No i proszę sobie wyobrazić, wchodzi dwóch żandarmów z psem i cywil.
    </section>
    <section>
        <time>1552</time>Pies obwąchał moje łóżko, obwąchał łóżko babci, szafę, ale nic, cisza. Cywil podchodzi do mnie, mówi: <span style="font-style: italic;">– Oddaj pistolet</span>. Ja miałem kostium roboczy taki, ze suwmiarką taką stalową. Sięgam bardzo spokojnie po tą suwmiarkę i mówię: <span style="font-style: italic;">– Proszę, to jest moja broń.</span> Nie wiem, czy to ich zaskoczyło. W każdym bądź razie babci łóżko przetrzęśli, mnie nie kazali wstawać z tego łóżka. Bo wtedy, ja mówię, trudno, zastrzelę przynajmniej jednego, dwóch i zginę sam. Ale jakoś opatrzność czuwała nade mną, odeszli. No to odetchnęliśmy. Wieczorem ja mówię do babci:<span style="font-style: italic;"> – Babciu, bardzo mi przykro, ale ja się przeprowadzam. Nie będę więcej tu mieszkał.</span> A babcia zmartwiona, bo moi rodzice zaopatrywali ją w żywność cały czas. Zresztą nie tylko ją, ale rodziny takie poszkodowane kolegów moich, którzy byli partyzantami, zaopatrywali moi rodzice w żywność. Ja mówię:<span style="font-style: italic;"> – Babciu, niech się babcia nie martwi. Rodzice dalej będą o babci pamiętać. Natomiast ja muszę zmienić miejsce zamieszkania. </span>
    </section>
    <section>
        <time>1655</time>I od tamtego czasu przestałem pracować w zakładach, też na podstawie zaświadczenia. Stacharzewski się nazywał ten harcmistrz, tak. Tadeusz Stacharzewski. I on znów mi wykombinował to zaświadczenie, choroba i tak dalej. I w ten sposób przeniosłem się do państwa Grabowskich. Starachowice położone są, Górne, tak zwane. Była tak zwana kolonia urzędnicza. Budynki wybudowane prawie że w lesie. I państwo, pani Grabowska z synem Edwardem, który był zaprzysiężony w naszej organizacji, mieszkała właśnie w takiej willi otoczonej lasem. I wieczorem właśnie z tym Edwardem przynieśliśmy moją pryczę z siennikiem, całe moje bogactwo, do pani Grabowskiej. Urządziłem się wtedy na poddaszu, spenetrowałem teren, gdzie można by w razie czego wyskoczyć. Wszystko było już omówione. I tam zatrzymałem się u państwa, nie mówiąc Edwardowi o posiadaniu broni, tego, co mam, bo może by się przestraszyli, że ja z bronią się tu pakuję.
    </section>
    <section>
        <time>1742</time>Ojciec Grabowskiego zginął w Oświęcimiu, był inżynierem. Pani Grabowska pracowała. Edward też zdaje się pracował też. I mieli psa, który się nazywał Dżok, wilczura. Ten Dżok był bardzo zaprzyjaźniony ze mną. Bo tam byłem chyba około trzech miesięcy. Ale po tym wypadku już zostałem włączony już do grupy partyzanckiej – na początku to było maja 1943 roku – którą kierował na początku Jerzy Czerwonka. Tak się nazywał, przedwojenny oficer. Już wyszedł z partyzantką w pole. Następnie. Komendant „Szary” był wtedy dowódcą obwodu. I kiedy nasi koledzy, taki podporucznik „Krzyk” Zygmunt Kiepas i dwóch kolegów, szli w Lasach Iłżeckich na spotkanie z grupą „Ponurego”, wpadli w obławę. Zostali aresztowani przez Niemców. Z uwagi na to, że ? (1; 0:36:04) miał pistolet, krótką broń przy sobie, to wiadomo, co im groziło.
    </section>
    <section>
        <time>1853</time>Zabrali ich wtedy do więzienia w Starachowicach i wtedy komendant obwodu, jeszcze wtedy był, a później nasz dowódca partyzantki, wtedy komendant „Szary” w trybie alarmowym zebrał naszą grupę. Przez kierownictwo wywiadu naszego w Starachowicach ustalił miejsce, gdzie oni odbywają swoją karę. To był taki tymczasowy areszt w Starachowicach. Później byli przewiezieni dalej, przeważnie do Radomia. No i albo krótki wyrok i rozstrzelani. Mogli być rozstrzelani zaraz. I wtedy „Szary” zorganizował akcję na to więzienie w Starachowicach. Służbę w tym więzieniu pełnili Niemcy i granatowa policja nasza. Szef wywiadu z tego obwodu. To był obwód Baszta, tak, kryptonim Baszta. Bo tamten w Iłży to był Dolina a tu była Baszta. Nawiązał kontakt z „Szarym”, znaczy „Szary” z nim nawiązał kontakt. I powiedział mu, że jest granatowy taki policjant, samotny, który przyjechał ze wschodu, z Niemiec Wschodnich.
    </section>
    <section>
        <time>1965</time>I on pełnił tam służbę w tym więzieniu. To „Szary” wykombinował, że uda się do tego policjanta. Ustalili miejsce jego zamieszkania. Pod pistoletem zaprzysiągł go do naszej organizacji i powiedział, że w określonym dniu i godzinie ma otworzyć, że tak powiem, poszczególne cele w tym więzieniu. I wtedy była nas grupa około 30 osób. Ja wtedy byłem celowniczym erkaemu, obstawiałem od strony Starachowic, ubezpieczałem kolegów, którzy atakowali ten areszt. Policjant, który miał pseudonim „Proch” wywiązał się znakomicie ze swojej akcji i razem z nami poszedł do lasu. I od tego czasu zaczęła się partyzantka. A to miało miejsce w 1943 roku, z 6 na 7 sierpnia w 1943. I od tego czasu zaczęła się moja służba w partyzantce. (2; 0:00:00) „Szary” objął dowództwo tak już na dobre, bo z nami cały czas chodził „Krzyk”, a „Szary” ustalał akcję, w której brał udział jako szef podobwodu wówczas, razem z nami. Dozbrajaliśmy nasz oddział oczywiście. Były różne akcje.
    </section>
    <section>
        <time>2069</time>A te akcje to Pan znajdzie w tym moim <span style="font-weight: bold;">Ale proszę też opowiedzieć.</span> zestawieniu. Taka jedna akcja, która zasługuje na uwagę, to była akcja dla rozbrojenia oddziału. Na pluton. Nie wiem, czy to był Wehrmacht, czy inna formacja wojskowa. Tam zresztą opisuję w książce, co to była za formacja. Oni byli w majątku Pakosław. To byli przeważnie urlopowicze z frontu, zdaje się. Był cały pluton, który obstawiał majątek Pakosław i gorzelnię. Bo tam produkowano spirytus. Niemcy tam odpoczywali, ubezpieczali oczywiście ten majątek. Szefem tego majątku Pakosław to był też jakiś Niemiec z frontu ściągnięty, który został szefem tego majątku. I myśmy w biały dzień, przez tak zwany fortel rozbroili to całe ubezpieczenie. A to było tak. Jeden z naszych kolegów… Pan się nazywa Kamiński? To był Robert Kamiński, pseudonim „Czerkies”, pseudonim „Czerkies”, który był podchorążym z 1939 roku. Brał udział już w wojnie.
    </section>
    <section>
        <time>2192</time>Był kawalerzystą, świetnie jeździł na koniu. Jeden z tych Niemców objeżdżał majątek. Wrzesień, to zdaje się już było, wykopki kartofli, czy coś takiego. Pamiętam, bo myśmy w tych wozach, jak przyjeżdżali z tego majątku po kartofle, to myśmy się tam pokładli i tak nas zawieziono do tego majątku. A „Czerkies”… A przedtem złapaliśmy takiego właśnie objazdowego Niemca, który konno objeżdżał prace w majątku. Jegośmy zatrzymali, w mundur jego ubrał się „Czerkies”, wsiadł na konia i pojechał do tego majątku. I tam był taki teren, tam był później staw, takie zielone łąki były. I na tym koniu zaczął wyprawiać różne harce, popisywać się żonglerką różną. Niemcy rozebrani, w koszulach, wyszli oglądać, klaskali. Nie wiedzieli, kto to jest, bo to w mundurze. Z dalszej odległości nie poznali swojego towarzysza. A my w tym czasie żeśmy tymi furmankami, które po kartofle przyjechały, w Pakosławiu, podjechali pod majątek. Zaskoczyliśmy tych Niemców.
    </section>
    <section>
        <time>2279</time>No ale, niestety, oni się nie poddali i zaczęła się strzelanina. Zaczęli się bronić. Tych na zewnątrz to dwóch, pamiętam, wpadło do stawu, tam się utopiło. A ci inni się bronili. Trwała akcja jakaś z piętnaście minut. Ale mieliśmy tego szefa majątku, tego Niemca. I powiedzieliśmy: <span style="font-style: italic;">– Skoro oni się nie poddadzą, to my wysadzamy budynek w powietrze. Jeśli chcą zginąć, to nie ma sprawy.</span> No i przemówił do nich, wszyscy łapy do góry, poddali się. Rannych opatrzyliśmy. Te furmanki dworskie zawiozły ich do Iłży do szpitala. Niemców zginęło tam bodaj siedmiu z nich. I wtedy mieliśmy już broń całego plutonu. Dwa bergmany, kabeków mnóstwo, schmeissery, krótka broń. Czyli oddział był dozbrojony tak jak trzeba. No bo były takie przypadki, że nawet 50 procent żołnierzy było bez broni. A musieli uciekać do lasu. Trzeba było dozbroić to towarzystwo. No i takie dozbrojenie miało miejsce właśnie pierwsze w Pakosławiu, w majątku Pakosław.
    </section>
    <section>
        <time>2371</time>Niemców tych rannych później przesłuchiwano na Gestapo. To powiedzieli, co to za bandyci byli, żeby ich opisać. A oni prosto walili: <span style="font-style: italic;">– To nie byli bandyci. To było prawdziwe polskie wojsko. Bo my żyjemy. </span>To była dobra też propaganda taka dla nas. Oczywiście tych żeśmy, pozabieraliśmy mundury, zostawiliśmy ich, żywych. Ci, co się poddali. Tam tylko komendant wygłosił do nich przemówienie po niemiecku, że my z Wehrmachtem nie walczymy i tak dalej. Krzyknęli: <span style="font-style: italic;">– Na pohybel Hitlerowi!</span> I rozeszliśmy się. No i później zaczęły się akcje. Akcje, które Pan był uprzejmy zarejestrować u siebie, w komputerze. Więc tak. Rok 1940, styczeń. Wstępuję do organizacji Orzeł Biały, który w czerwcu podporządkowany zostaje ZWZ-owi. ? (2; 0:06:36) Bierze udział. ? (2; 0;06:38) w łączności. Rok ? (2; 0:06:40), kwiecień, aresztowany wraz z... O tym aresztowaniu mówiłem.
    </section>
    <section>
        <time>2450</time>To bojówka. 1943 – wstępuję do oddziału partyzanckiego pod dowództwem „Szarego”, Antoni Heda. Od czerwca tegoże roku oddział ten wchodzi w skład zgrupowań świętokrzyskich Armii Krajowej pod dowództwem „Ponurego” Jana Piwnika jako szefa Kedywu. Bo wtedy „Ponury” został skierowany do okręgu jako dowódca Kedywu. Ale nie chciał siedzieć w okręgu. Stworzył partyzantkę i poszedł do lasu walczyć, z Niemcami. Jakie są ważniejsze akcje w oddziale „Szarego”? Otóż, o tym mówiłem. 7.08.1943 – rozbicie więzienia w Starachowicach i uwolnienie około 60 więźniów. 2 września – Lasy Starachowickie koło Marcul, rozbicie hitlerowskiego oddziału pacyfikacyjnego. Też tam zginęło prawie dziewięciu Niemców, wielu zostało rannych. To był oddział pacyfikacyjny, który rozstrzeliwał chłopów za nieodstawienie kontyngentów. Aresztował tych, którzy kradli drzewo z lasu. I zamieszkiwali w takiej leśniczówce, na przedpolu Lasów Starachowickich.
    </section>
    <section>
        <time>2561</time>Myśmy też później, był taki okres, żeśmy ich rozbroili. I komendant „Szary” powiedział, że: <span style="font-style: italic;">– Więcej nie chcę ich tu widzieć. Jeśli nie wyniosą, to ich kara spotka, taka jak trza. </span>No i się wynieśli na rozkaz komendanta oddziału partyzanckiego. 15.09 to jest rozbicie plutonu, napisałem SS, nie wiem, majątku Pakosław koło Iłży. O tym, o czym opowiadałem. 30.10.1943 – wjazd kolejką wąskotorową na teren zakładów Hermann Göring Werke w Starachowicach i zabranie 2 500 000 złotych. Jak to się odbywało? Zakłady Starachowickie, położone w tak zwanych Górnych Starachowicach. Północna część to prawie. Na północnej części, tuż za drogą biegnącą wzdłuż ogrodzenia Zakładów Starachowickich już są Lasy Starachowickie. Z tych zakładów, od tych zakładów na północ jakieś około dwóch kilometrów (2; 0:10:00) był obiekt, tak zwana prochownia. Tam proch produkowano do amunicji.
    </section>
    <section>
        <time>2654</time>I była kolejka wąskotorowa, która jeździła między tą prochownią a zakładami. W Zakładach Starachowickich w tym czasie było około pięciu bram, których pilnowali Ukraińcy w służbie niemieckiej. Brama od wjazdu kolejki wąskotorowej również była pilnowana. I myśmy zatrzymali tą kolejkę, która wracała do tych zakładów. Jeden z naszych kolegów wszedł do szoferki, myśmy byli ukryci w tych wagonach. Była nas grupa wtedy około 20. Z tym, że część kolegów została na ubezpieczeniu, w lesie. I kiedy dojeżdżaliśmy do bramy, wartownik otwierał bramę, nasz kolega wyskoczył z tej, rozbroił go. Koledzy go zabrali do lasu, którzy byli na ubezpieczeniu. A nasz kolega ubrał się w jego płaszcz, czapkę założył, kabeka i mamy swojego wartownika. A myśmy wtedy buszowali po Zakładach... To było przed wypłatą, jak pamiętam, dla pracujących tam. Oczywiście Polacy pracowali pod niemiecką kontrolą i kierownictwem niemieckim.
    </section>
    <section>
        <time>2756</time>Nasz kolega, pseudonim „Fuks”, który pochodził ze Śląska, świetnie mówił po niemiecku, ubrał się w mundur. To był taki mundur jak ten… Niemcy chodzili w takim złoto-żółtym odcieniu, z opaską niem. (2; 0:12:19) kreuzen, z czapką odpowiednią. On się ubrał w taki mundur, ? (2; 0:12:28) na plecach. Wszedł pierwszy na wydział tak zwany mechaniczny. I tam kasy pilnowało dwóch Ukraińców. No i w tym czasie, jak oni tam pilnowali i „Fuks” tam wszedł, to wzięli sobie jakieś dwie panienki na pogaduszki. No i ten ich tam obsztorcował po niemiecku, że: <span style="font-style: italic;">– Jak? Zamiast pilnować kasy, to oni sobie tu dziewczynki sprowadzili?!</span> I wtedy, kiedy ich rozbroił, myśmy tam wpadli. Oni zostali odprowadzeni znów do naszych kolegów do lasu. A kasę do. Klucze od kasy wraz z jednym z żołnierzy odebrał komendant w dzielnicy Majówka tak zwanej. Przepraszam, to nie była Majówka.
    </section>
    <section>
        <time>2858</time>To było od strony cmentarza. Zapomniałem już tą dzielnicę, mniejsza z tym. W każdym bądź razie żołnierz nasz tam został, pilnował tego kasjera do końca do umówionej godziny. A ten kasjer wydał klucze „Szaremu”. I mamy klucze od kasy. Ale „Szary” zaczynał otwierać tą kasę tymi kluczami, kasa nie puszcza. Ale był tam taki starszy żołnierz około pięćdziesiątki. Nazywał się Władysław Koriat pseudonim „Nygus”. A on był prawdziwy nygus. Wyjął bagnet i zaczął tam wiercić tym bagnetem coś w tej, w zamku, i zamek puścił. I zabraliśmy wtedy 2 500 000 złotych na potrzeby organizacji, oczywiście. No i z tym majdanem wyjechaliśmy spokojnie z tych zakładów. W międzyczasie jeszcze kontrola taka. Trzech Niemców, którzy szli na kontrolę, a nasi byli przy wejściu do tego wydziału mechanicznego. Rozbroili ich, zamknęliśmy ich wszystkich w tej kasie, całą piątkę.
    </section>
    <section>
        <time>2937</time>Powiedzieliśmy, że tu obstawa będzie przez godzinę czasu. Mają siedzieć cicho, bo inaczej to w czapę. I wyjechaliśmy spokojnie z tymi pieniędzmi z zakładów. To była taka akcja w Starachowicach. No, ale to za dużo opowiadam już o tej akcji, a przecież będzie jeszcze ich tak wiele innych, które opowiem w skrócie. ? (2; 0:15:21) 11.11.1943 była wyznaczona koncentracja oddziałów Armii Krajowej, zgrupowań świętokrzyskich w rejonie Nowa Słupia, Góry Świętokrzyskie, z 10 na 11 listopada. Przed tą akcją dziesiątego wykoleiliśmy pociąg wojskowy w miejscowości Kunów, bo jeszcze tak się to nazywa. To kierunek Starachowice, Ostrowiec Świętokrzyski, na tym kierunku. 11 listopada była msza święta, przemówienie „Ponurego”, bardzo uroczyste, bo to rocznica, dla nas bardzo znana. Ja wtedy dostałem pierwszy awans od „Ponurego” na plutonowego. Byłem dowódcą drużyny. Byłem bardzo ważny z tym pierwszym awansem. I po tych uroczystościach wróciliśmy w swoje rejony działania.
    </section>
    <section>
        <time>3042</time>Następna akcja była na obóz jeniecki w Baryczy koło Końskich. Ale to wtedy ja byłem urlopowany z grupą jeńców, nazwijmy to, radzieckich, ale byli to przeważnie Ormianie i Gruzini. Wtedy byłem na tak zwanej melinie, u pana Berewki. Gospodarstwo jego znajdowało się prawie że w lesie, więc to była bardzo wygodna kwatera. Zajmowaliśmy jego stodołę. Ale nawiązał kontakt ze mną „Buczyński”, nazwisko Stefan Bilski, który zaproponował mi wspólną akcję, z tymi, nazwijmy, Rosjanami na obóz jeniecki w Baryczy. Obóz jeniecki w Baryczy, ta miejscowość Barycz oddalona jest od Końskich na północ o około pięciu, sześciu kilometrów, położona prawie że w lesie. Tam Niemcy wymordowali około 10 000 jeńców radzieckich. Stan obozu. Bo to były przedwojenne koszary wojskowe. Tam w tym obozie Niemcy przetrzymywali około 2000 jeńców. To przeważnie cała południowa armia, która dostała się tam do niewoli.
    </section>
    <section>
        <time>3146</time>Z tym, że, przepraszam, poprzedzeniem tej akcji to było właśnie uratowanie przeze mnie życia tym Ormianom. <span style="font-weight: bold;">A w jakich okolicznościach? </span>To był miesiąc wrzesień. Nie pamiętam dokładnej daty. Niemcy w tym obozie wyprowadzali do lasu, do pobliskiego lasu zawsze grupę jeńców iI tam ich rozwalali. W tym okresie czasu myśmy kwaterowali, wtedy „Szary” był z nami. Nie wiem z jakiego tytułu, bo „Szary” był dowódcą obwodu i wtedy się znalazł tam. Obozowaliśmy od tego miejsca jakieś pięć, sześć kilometrów w lesie. I nagle usłyszeliśmy strzały. „Szary” mówi do mnie: <span style="font-style: italic;">– Weźmiesz sześciu chłopców i pójdziesz w kierunku tych strzałów. Zorientujesz się, skąd te strzały pochodzą.</span> No i tak się stało. Wziąłem sześciu chłopców, idziemy w kierunku tych strzałów. Słyszymy ujadanie psów, jakiś szum. Zarządziłem tyralierę i nagle patrzę – uciekających czterech jeńców. No i (2; 0:20:00) wtedy Niemcy się do nich zbliżali. Psy mieli na uwięzi, niepuszczone.
    </section>
    <section>
        <time>3250</time>Nie wiem, dlaczego trzymali ich na uwięzi. Widocznie śladami szli tych uciekinierów. Rozpoczęła się akcja między mną a Niemcami. Zginęło dwóch tych uciekinierów. Nie wiem, czy od naszych, czy od niemieckich kul. A dwóch dopadło do moich stanowisk. I właśnie ci dwaj to ci, których pokazywałem na zdjęciu. Jeden powiedział, że jest wracz, lekarz. No, lekarz, bardzo dobrze. Aha, zginęło wtedy dwóch esesmanów. Nie wiem, ilu ich było w końcu, ale była jakaś nieliczna grupa. Przy tej wymianie strzałów to oni się wycofali. Dwóch żeśmy zabili, jeden był ranny w obojczyk. Jak dochodziłem do niego, to jeszcze sięgał po pistolet. No i ci bohaterowie, ich koledzy, zostawili ich, a sami nawiali. Ci dzielni żołnierze Hitlera, SS. I wtedy zabrałem tych dwóch uratowanych do obozu. Pytamy się, kto oni są. No, jeden jest lekarz, drugi mówi, że jest kucharz. Bo byli bardzo głodni. A ten kucharz to właśnie generał. Generał sowieckiego sojuza.
    </section>
    <section>
        <time>3343</time>Obaj Ormianie. Wiosną, to był bodajże już 1944 rok, kiedy był znów atak na obóz. A, no bo z początku, przepraszam, z „Buczyńskim” to nie wyszła sprawa. Wtedy nie doszło to do skutku. Ale myśmy drugi raz atakowali ten... I wtedy o własnych siłach z tego obozu wyszło 46u. Tak byli zmęczeni i wygłodzeni, że nie mieli sił wyjść. 46 wyszło. I ich zabraliśmy do lasu. Oczywiście dostali wyżywienie, dostali ubrania jakieś, dostali broń. Zresztą, jeśli film Pan oglądał pod tytułem „Mit Szarego”. Nie wiem, czy oglądał Pan ten film? Bo to łódzka telewizja nakręciła. Ze mną tu byli, tu cztery godziny u mnie też. I tam ja też występuję, opowiadam o tych akcjach jak Panu. To w tym filmie właśnie jest tam pokazane, jak „Szary”, to znaczy mniej więcej, jak przyjechał adiutant, to ? (2; 0:23:15) losy. Adiutant Rokossowskiego po, do więzienia do Wronek, do „Szarego”. To między innymi powiedzieli o tym, że uwolnił tylu jeńców, przekazał ich później Moczarowi, tych 46.
    </section>
    <section>
        <time>3457</time>I to między innym, miało wpływ na jego uwolnienie późniejsze. Bo w tym filmie jest tam właśnie pokazane, jak przyjeżdża adiutant Rokossowskiego i mówi. Bo on miał czterokrotnie wyrok śmierci, „Szary”. We Wronkach siedział. Przyjechał do Wronek i powiedział: <span style="font-style: italic;">– Pan będzie zwolniony. </span>Ale Rokossowskiemu wiercił dziurę ten generał. Oczywiście po moim zwolnieniu, po moim wyroku, zanim do tego dojdziemy, to patrzyliśmy się tak (2; 0:24:08). Puścili ich w kamasze tak zwane, do cywila. Dobrze, że dalszych represji nie mieli z tego tytułu. Ponieważ ten generał, jego kuzyn był w biurze politycznym wtedy u Stalina. Tak że on miał chody tak zwane. I dlatego ocalał. Po wojnie, oczywiście, nawiązała się przyjaźń między nami, jak oni mnie znaleźli w Polsce. To są czasy późniejsze. Ale powracając do akcji dalszych. Bo zatrzymaliśmy się, aha, na tych… <span style="font-weight: bold;">Na Baryczy.</span> Na Baryczy.
    </section>
    <section>
        <time>3538</time>Podeszliśmy pod obóz w Baryczy i jeden z naszych kolegów za szybko – nerwowy widocznie – zastrzelił tego z wieży obserwacyjnej. Jak zdjął go z tej wieży, to wtedy Niemcy zdążyli się zorganizować. Mieli budynek murowany. No i wtedy cała akcja wzięła w łeb. Tak że wróciliśmy z powrotem z niczym. Teraz tak, 28.02.1944 – likwidacja wartowni głównej w zakładach Hermann Göring Werke w Starachowicach. Tam były koszary właśnie tych Ukraińców w służbie niemieckiej. Myśmy mieli zaatakować te koszary, zabrać broń. A portiernię główną pilnowało przeważnie siedmiu uzbrojonych żołnierzy niemieckich. No i Ukraińcy tam byli. I też sprawa się nie udała, ponieważ podchorąży, prowadzący grupę szturmową tak zwaną, za wcześnie zaatakował tą portiernię, a oni zdążyli się w tym czasie zmobilizować. Akcja nieudana. Następna akcja to była. Którego to? Aha, 1 kwietnia 1944, na prima aprilis akurat.
    </section>
    <section>
        <time>3652</time>Akcja koło Jeleńca. No i Jeleniec blisko, niedaleko Wisły, niedaleko Sienna tak zwanej, takiej miejscowości. Tam byliśmy w majątku Jeleniec. I tam Niemcy zarządzili obławę na nas. Ale żeśmy się szybko zorganizowali i rozpoczęła się akcja. Był taki wąwóz prowadzący z lasu do tego majątku i myśmy ten wąwóz obstawili. I zginęło tam ponad 28 Niemców. Wielu zostało rannych, wycofali się. I my też żeśmy się wycofali. Następna akcja z 5 na 6 czerwca 1944 – to była akcja na więzienie w Końskich. Uwolniono wtedy 68 więźniów. To byli więźniowie polityczni. Szczególnie, większość była z naszych organizacji. Zresztą to więzienie było, ten skok na więzienie był wykonywany przez „Szarego” dlatego, że wcześniej zostali aresztowani nasi koledzy. To znaczy dwóch kolegów, porucznik „Blady” tak zwany, podchorąży „Kret” i taka łączniczka „Jadwiga”. Zostali aresztowani i osadzeni w tym więzieniu. I między innymi to było powodem odbicia ich.
    </section>
    <section>
        <time>3755</time>A przy okazji żeśmy odbili tych, którym też groziła prawdopodobnie śmierć. W tej akcji zginęło naszych trzech kolegów wówczas. Ja wtedy byłem w grupie szturmowej, która atakowała więzienie. To też bardzo szeroki wachlarz opowiadań na ten temat, ale skrócimy tą sprawę. Przy okazji. 20... I wtedy żeśmy jakoś szczęśliwie z tymi odbitymi odmaszerowali w las, pomimo że Niemcy napisali, że. Ich stan wtedy w Końskich był około 800 Niemców. Były koszary blisko wojskowe niemieckie. To prasa niemiecka napisała, że ich dzielni żołnierze zlikwidowali bandytów, no a bandyci rozwalili to i tamto. Ale to była nieprawda, bo myśmy szczęśliwie się stamtąd wycofali. Akurat padał deszcz, tak że ślady były zachlapane przez opadający deszcz. 24.06.1944 – akcja na pociąg z amunicją (2; 0:30:00), stacja kolejowa Suchedniów.
    </section>
    <section>
        <time>3849</time>Akcja nieudana przez zły wywiad naszych kolejarzy. Oni namierzyli pociąg, który jechał na front z Wehrmachtem, z wojskiem. Na peronie widziałem, maszerował nasz „Szary” w pelerynie, w berecie z ? (2; 0:30:29), z taką szarfą biało-czerwoną. Spacerował sobie po peronie. Myśmy obstawili całą stację. Pociąg został zatrzymany. I nagle Wehrmacht wysiada. Zaczęła się strzelanina. Zginął tam nasz podporucznik. Zapomniałem jego w tej chwili nazwisko. I wycofaliśmy się wówczas po strzelaninie. Tak że akcja na pociąg się nie udała w Suchedniowie. 19.07.1944 – to już było przygotowanie do akcji „Burza”. Stacja Wólka Plebańska. W Wólce Plebańskiej to już było, był namierzony pociąg z amunicją i z trotylem, który jechał na wschodni front. Było bardzo dobre rozpoznanie. Zmobilizowaliśmy około 35 wozów parokonnych. Nasi koledzy przebrani za kolejarzy zwekslowali ten pociąg na bocznicę, myśmy zaatakowali.
    </section>
    <section>
        <time>3950</time>Część Niemców zostało zlikwidowanych, część nawiało z obstawy pociągu. I wtedy zaczęło się ładowanie skrzyń amunicji i trotylu na te wozy. Trzeba było to wszystko porozwozić, zamelinować. Aaa, ja miałem taką akcję później indywidualną z tą amunicją, którą przewoziłem w Lasy Starachowickie, też. Bardzo taka śmieszna i ciekawa zarazem. Ale na drugi dzień, kiedy byliśmy jeszcze w lesie – ta amunicja była oczywiście rozmelinowana, ukryta, ale jeszcze część była do ukrycia – zostaliśmy zaatakowani przez żandarmerię niemiecką. Była obława. Niemcy rozpoczęli obławę na nas i wtedy w odwet w czasie strzelaniny przyszła nam grupa skoczków radzieckich. Było ich około 60. Dowodził nimi pułkownik Dom. Nie wiem, czy to był jego pseudonim, czy nazwisko. Ale nam wtedy pomogli. Niemcy się wycofali, a wycofali się Niemcy dlatego, że nasz zwiad konny, który był na zewnątrz, zobaczył, że stoją samochody pod lasem.
    </section>
    <section>
        <time>4047</time>Dwóch Niemców pilnowało tych samochodów. Rozbroili tych Niemców i podpalili samochody. No i w popłochu się wtedy Niemcy wycofali. Ci Rosjanie byli z nami dwa dni. Wie Pan, po wojnie ten nalot na nas to stworzyli politycy. Bo żołnierz jak żołnierz, myśmy strzelali wtedy do Niemców. Walczyliśmy w jednej sprawie. Ale skłócono nas po wojnie. Te partie polityczne i inne historie. To oni spowodowali to, że tylu naszych kolegów zginęło później, było aresztowanych. Wtedy „Szary” polecił, żebym jeden wóz z amunicją i z trotylem przekazał dla pierwszego pułku iłżeckiego. To był pułk tutaj w stronę Wisły, w Lasach Starachowickich. Jadąc wtedy z kieleckiego (2; 0:34:34), nocą, z żołnierzami swoimi. Karabin bergmana mieliśmy na wierzchu tych skrzynek, wóz celtami – celty to takie były ochronne płaszcze niemieckie – nakryty, z amunicją. Najgorzej było przejechać przez tą tak zwaną drogę traktową, Radom – Kielce.
    </section>
    <section>
        <time>4146</time>Często samochody tam jeździły. No ale udało nam się przejechać tą drogę. Znaleźliśmy się. Wieś to się nazywała Mirzec czy coś. Zaczynał się lekki świt, brzask. Nagle z pewnego domu wyskoczyła dziewczynka i mówi: <span style="font-style: italic;">– Proszę panów, proszę panów! Niemcy jadą tam od lasu! </span>No i co robić? Zagrody wiejskie w tej miejscowości to były tak. Parkany drewniane naokoło, chałupa, obora, stodoła. No i ja mówię do tego swojego woźnicy: <span style="font-style: italic;">– Wjeżdżaj na podwórze. </span>Otwarłem bramę. Chłop wyszedł w koszuli nocnej jeszcze. Zagroziliśmy, żeby był cicho. Schowałem się za tą chałupę z tym swoim wozem i rozglądam się na tej ulicy. Jadą od lasu, siedem wozów parokonnych. Na każdym siedzi jeden żołnierz, na pierwszym dwóch. To mówię: <span style="font-style: italic;">– Nie jest tak źle.</span> Ale widocznie oni nas zauważyli, żeśmy wjechali tym wozem. I wyskakuje Obermeister, zdaje się, sierżant Wehrmachtu z tego pierwszego wozu. Cała kolumna się zatrzymała, oni tam kibali.
    </section>
    <section>
        <time>4246</time>Ja swojego kolegę z tym bergmanem ustawiłem za tą chałupą, żeby w razie draki jakiejś posunął po nich. I wpada ten Niemiec, i patrzy na ten ładunek na wozie. Biega koło tego wozu, mówi:<span style="font-style: italic;"> – Masz mi konia jednego wyprząc, ponieważ mój jeden koń okulał.</span> <span style="font-style: italic;">Aha, a mnie się śpieszy i ja muszę konia Ci zabrać. </span>Ja mówię: <span style="font-style: italic;">– A mnie się też spieszy. </span>No to ten się zdenerwował i za kaburę po pistolet. A ja wtedy w płaszczu byłem takim gabardynowym (2; 0:37:20). Otwieram płaszcz, schmeisser wisi, granaty, pistolet. Zbladł. Mówi: <span style="font-style: italic;">– Pierunie, czemuś nie mówił, żeś partyzant? Ja jestem Ślązak.</span> Ja mówię: <span style="font-style: italic;">– Ślązak? I taki usłużny dla Niemców?</span> No i mówię: <span style="font-style: italic;">– Co teraz będzie? – Nic nie będzie, chłopie. Pojedziemy. Ty w swoją stronę, ja w swoją.</span> Ja mówię: <span style="font-style: italic;">– Dobrze, ale pistolet ci zabieram. </span>Mówi:<span style="font-style: italic;"> – Słuchaj, jak mi zabierzesz pistolet, to będzie z tego awantura. </span>No to wyciągnąłem magazynek, zapasowy też zabrałem od parabellum. Zostawiłem mu ten pistolet, no i obserwujemy, co będzie dalej. Wyszedł, wsiadł na furmankę, pojechali.
    </section>
    <section>
        <time>4335</time>No ale wtedy ja się musiałem spieszyć. Przyjechaliśmy do takiej leśniczówki, gdzie rozładowałem to wszystko. Zwolniłem tą podwodę tak zwaną. No i później szczęśliwie drugą furmanką dostarczyłem tą amunicję dla pierwszego pułku iłżeckiego. No tak, to są opowieści, ale to się przeżywało w tych czasach. Później wracam tą furmanką z powrotem do oddziału. I Lasy, wtedy Starachowickie i Iłżeckie, podzielone są tak zwanymi, siatką współrzędnych na tak zwane dukty i leżnie. Niemcy, żeby chłopi nie kradli drzewa, to przekopali takie wąskie rowy przez te dukty i leżnie. My, nie wiedząc o tym, jadąc furmanką, koła nam wpadły w taki przekop. Mój towarzysz broni, który miał kabeka między nogami, tu lejce trzymał, nadział się na lufę kabeka. Ta przeszła mu na wylot aż tu do gardziołka. Niesamowity ból, krzyk. Ja to jakoś wyszarpałem, zdjąłem szybko mundur, koszulę podarłem, zacząłem hamować tą krew.
    </section>
    <section>
        <time>4436</time>No i co robić? Noc. Sześć kilometrów było (2; 0:40:00) do Iłży. On potrzebuje natychmiastowej pomocy. Przypomniałem sobie, że w Iłży przecież sanitariuszką jest siostra następcy „Szarego”, „Krzyka”. Kiedyś, przynosząc meldunek, byłem u nich w domu i ten dom zapamiętałem. Podjechaliśmy pod cmentarz tą furmanką i ja poszedłem, bo oni mieszkali na przedmieściach Iłży, do brata „Krzyka” i mówię, taka i taka sytuacja jest. I on zaprzągł swojego konia, przełożył tego naszego kolegę i do szpitala. No i przeżył chłopak. No ale takiej, takiej sprawy się nie zapomina. To był rzeczywiście bardzo przykry wypadek. No ale ja później szczęśliwie wróciłem do oddziału. No i po Wólce Plebańskiej, kiedyśmy zdobyli amunicję, była powszechna mobilizacja. Bo akcja „Burza” to takie powstanie narodowe. I wtedy tą amunicją zaopatrywaliśmy nasze przyjazne oddziały nawet. Na szkielecie naszego batalionu już wtedy, bo mieliśmy około 500 ludzi, powstał 3 pp Leg. Armii Krajowej, 3 Pułk Legionów.
    </section>
    <section>
        <time>4550</time>Wtedy były trzy bataliony tego pułku. „Szary” był dowódcą oczywiście naszego batalionu. No i już w akcji „Burza” rozpoczęły się normalne jakieś walki. Na przykład 9.08, znaczy 9 sierpnia w 1944 bitwa z oddziałami pacyfikacyjnymi koło Ciechanowic, takiej miejscowości. 24.08.1944 – bitwa z pułkiem Wehrmachtu koło Janikowa. Wzięto do niewoli około 100 Niemców. W miejscowości... Tak, wzięto do niewoli wtedy około 100 Niemców. 2.09.1944 – wieś Pakuły koło Radoszyc. Likwidacja plutonu żandarmerii niemieckiej w odwet za rozstrzelanie kilku rodzin polskich z Radoszyc. 13.09.1944 – bój pod Trawnikami z obławą niemiecką. Wtedy ginie dwóch naszych kolegów. 17.09.1944 – całodzienna bitwa pod Szewcami koło Chęcin. Też to jest długi temat do opowiadania. 5 listopad. Trzeci pp Leg. już pod dowództwem „Szarego” zostaje okrążony przez pułki Wehrmachtu, wspomagane przez tak zwane Ost Bataliony.
    </section>
    <section>
        <time>4661</time>Bo nie wiem, czy Pan wie, że część tych kałmuków, jak żeśmy ich określali, podpisali jakiś kontrakt z Niemcami? Dowódcą wtedy tej całej jednostki był generał. Nie pamiętam jego nazwiska. Ale ci, cała armia tych kałmuków przeszła na stronę niemiecką. Ich Niemcy używali do obławy na partyzantów. Niemcy z tyłu, popędzali ich na przód, na przód. I wtedy walka trwała prawie że cały dzień, aż do zmierzchu. Z tych Ost Batalionów zginęło ich prawdopodobnie, według naszego wywiadu, około 120. Ale myśmy ponieśli wtedy też tam wielkie straty, bo zginęło naszych 14 kolegów i 16 zostało rannych. Wtedy przebiliśmy się przez tą obławę tak zwanym klinem, nocą. Wyszliśmy z okrążenia. No i nastała, nastąpiła demobilizacja pułku. Zostało nas w lesie wtedy około 200 tylko, żebyśmy się mogli przemieszczać z miejsca na miejsce. (3; 0:00:00) I w lesie przebywałem do 14 stycznia 1945 roku.
    </section>
    <section>
        <time>4762</time>Po wejściu Armii Czerwonej znalazłem się w domu rodzinnym, ale kiedy zaczęły się aresztowania i wiedzieliśmy o tym, co się dzieje z naszymi kolegami zza Wisły, to wtedy zacząłem się ukrywać. I w końcu lutego w 1945 roku zostałem dowódcą samodzielnego plutonu z byłych żołnierzy AK, gdzie odbijaliśmy naszych kolegów po aresztowaniach przez NKWD i milicję. Mieliśmy namiary wtedy. Jak wieźli ich tymi furmankami, to myśmy mieli rowery i tymi rowerami, w mundurach Wojska Polskiego podjeżdżaliśmy, rozbrajaliśmy towarzystwo plus obstawy i zabieraliśmy naszych kolegów. To było tak przez trzy miesiące prawie, do czasu. Do 4.08, 4 sierpnia 1945. Z 4 na 5 sierpnia 1945 z uwagi na to, że zostali aresztowani bracia i szwagier „Szarego”, „Szary” koniecznie dążył do rozbicia więzienia w Kielcach. To nie było takie proste, ponieważ tam był Czwarty Pułk Wojska Polskiego i dywizja radziecka, zmotoryzowana.
    </section>
    <section>
        <time>4865</time>Wtedy stała w Kielcach. Wywiad do tej całej sprawy dotyczącej Kielc był przeprowadzony w ten sposób, że ja zostałem skierowany na referenta rolnictwa do gminy Błaziny tak zwanej, gdzie sekretarz tej gminy to był naszym człowiekiem. Dostałem delegację wcześniej do Kielc i z naszymi kolegami z Kielc, z oddziału. Tam był taki porucznik „Szparag”, Włodzimierz Dalecki, który chodził w mundurze porucznika Ludowego Wojska Polskiego. Bo był dowódcą Straży Pożarnej, a nie. Rosjanie go wyznaczyli, Rosjanie czy nasi, do likwidacji mienia poniemieckiego. I ja z nim chodziłem, ustalaliśmy, gdzie nasze ubezpieczenia będą miały miejsce. Zrobiłem plan miasta, który mi dostarczył. I dostarczył mi od byłego kierownika więzienia w Kielcach inwentaryzację budynku. Ja zrobiłem kopię tego więzienia i to wszystko dostarczyłem „Szaremu”. Oczywiście, w książce tego nie piszę, bo „Szary” powiedział, żebym to pominął.
    </section>
    <section>
        <time>4957</time>No, chciał, tak między nami mówiąc, zachować glorię dla siebie. No, ale mniejsza o to. W każdym bądź razie w Kielcach zostało odbitych ponad 500 więźniów, w tym 298 naszych ludzi, żołnierzy Armii Krajowej, oficerów, żołnierzy Narodowych Sił Zbrojnych. No i wtedy wyprowadziliśmy wszystkich z więzienia. Panie były w koszulach nocnych wtedy. Ale wtedy zmarł, który był tam więziony, dowódca naszej dywizji, Antoni Żółkiewski pseudonim „Lin”. Zmarł na moich oczach, na noszach. Pochowany został w Kielcach, zabrany przez miejscowych, tam gdzieś ich… go w ukryciu pochowali. No i wtedy trzeba było się już ukrywać cały czas. 9.09.1945 – z uwagi na to, że oddział „Harnasia”, dowódcy partyzantki z okolic Radomia, brał udział w rozbiciu więzienia, pomagał nam w Kielcach, wtedy zwrócił się do mnie, czy ja nie wiem, gdzie się ukrywa „Szary”. Nie wiedziałem, bo „Szary” się tak zamelinował.
    </section>
    <section>
        <time>5038</time>Zresztą „Szary” był ranny wtedy. To jakoś, chcieli mu nogę amputować, ale jakoś szczęśliwie wyleczono mu tą nogę i zamelinował się tak, że nikt nie wiedział, gdzie się znajduje. Dlatego ja, mnie wezwano na odprawę do Radomia. I wtedy „Harnaś” powiedział, żebym przynajmniej się „Szarego”. Nie wiem, gdzie się znajduje. Czy ja mogę pożyczyć mu parę piatów, broni maszynowej. Bo myśmy to rozmelinowali, ukryli. Ja mówię, że: <span style="font-style: italic;">– Bez rozkazu „Szarego” to ja ci nic nie mogę zrobić. Najwyżej</span> – bo byłem z nim po imieniu –<span style="font-style: italic;"> to ja mogę zmobilizować ile mi się da żołnierzy, no i obstawić ci, ubezpieczyć drogę. </span>Tak zwaną traktową, z Kielc do Radomia. I faktycznie, zebrałem około 30 kolegów z okolic Starachowic, Skarżyska, Iłży. I tam parę kilometrów od Radomia my żeśmy – nie wiem, co to za lasy były – w lesie mieliśmy zadanie. Jeśli będą jechać kolumny z wojskiem na pomoc, w czasie rozbicia więzienia przez „Harnasia”, do Radomia, to mam ich ostrzelać, związać ich walką i wycofać się, żeby opóźnić akcję.
    </section>
    <section>
        <time>5127</time>Ale nie było takiej potrzeby. Tak że wycofaliśmy się bez strzału. I później się dowiedziałem, jak to przebiegało w Radomiu, od kolegów. Tam dwóch, zdaje się, czy trzech kolegów zginęło. Taka jest cena za wolność innych. Ponadto stoczono szereg różnych akcji indywidualnych, polegające na rozbrojeniu Niemców, likwidacji konfidentów. Dotyczy to przeważnie okresu właśnie lat 1942, 1941, początek 1943, bojówkach Kedywu i Związkach Odwetu. Taka mniej więcej jest opowieść moja okupacyjna. Po akcji w Radomiu wyjechałem do Strzelina. Do Strzelina? Znaczy, przepraszam, wróć. Po akcji w Radomiu wyjechałem do Wrocławia. Strzelin będzie później. Wyjechałem do Wrocławia, do mojego wujka, który się nazywał Piotr Jaroszek, gdzie u niego się zatrzymałem, jednocześnie pomagając przy budowie, odbudowie częściowo zniszczonego kościoła parafialnego na Sępolnie we Wrocławiu. Kościół pod wezwaniem Świętej Rodziny.
    </section>
    <section>
        <time>5234</time>Po pracy, chodząc po pobliskim cmentarzu, zobaczyłem krzyż, mogiłę i tabliczkę: <span style="font-style: italic;">Tu spoczywają żołnierze Armii Krajowej, z powstania warszawskiego</span>, i jakieś wymienione trzy nazwiska. Nazwiska i pseudonimy mi bardzo bliskie. Zapytałem wujka, kto pochował tych tu leżących? Czy w jego parafii jest człowiek jakiś, który by mi mógł udzielić na ten temat odpowiedzi? A on mówi: – <span style="font-style: italic;">Słuchaj, tu jest taki autochton, inżynier Rogalewski Jan. To ja go zapytam przy najbliższej okazji, czy on na ten temat coś wie</span>. Okazało się, że to Rogalewski właśnie. Pracował wówczas jako majster na placu Grunwaldzkim, gdzie Niemcy budowali lotnisko zapasowe. I tam aresztowanych wcześniej, którzy byli na melinie, 12 kolegów, całą drużynę Niemcy zabrali do Wrocławia. Ale, że to była już jakaś podpisana umowa, że Armia Krajowa została traktowana na warunkach, tak, jak Wojsko Polskie w czasie wojny, to wzięto ich do niewoli do Wrocławia i zatrudniano jako, do niewolniczej pracy przy budowie lotniska ? (3; 0:09:47) Breslau, wtedy tak się to nazywało.
    </section>
    <section>
        <time>5339</time>W czasie nalotów aliantów i bombardowania tego placu Grunwaldzkiego, na którym to lotnisko miało być zbudowane, (3; 0:10:00) zaczęli wszyscy uciekać. Trzech uciekło, a dziewięciu Niemcy zastrzelili. Jan Rogalewski, inżynier budownictwa, który był zatrudniony tam w charakterze majstra, autochton, mieszkający na stałe przed wojną jeszcze we Wrocławiu, wyciągnął ich z tego leja pobombowego i pochował na cmentarzu Świętej Rodziny we Wrocławiu. Kiedy ja nawiązałem kontakt z inżynierem Rogalewskim, podał mi parę pseudonimów tych kolegów i nazwiska. A oni byli przez Niemców wtedy aresztowani w tak zwanej Wielkiej Wsi pod Skarżyskiem. Napisałem do takiej łączniczki naszego oddziału, to była Stanisława Cichosz, pseudonim – nawet moja kuzynka taka dalsza – pseudonim „Sława”, czy mogłaby ustalić, czy znaleźć kogo, kto pamięta tych kolegów aresztowanych, i jak to się stało, że oni się znaleźli we Wrocławiu.
    </section>
    <section>
        <time>5448</time>Okazało się, że jeden z trzech uciekinierów, jeden mieszkał w Skarżysku. I bardzo dobrze, bo wtedy przez niego ustaliłem nazwiska tych kolegów. I w późniejszym okresie czasu wybudowałem pomnik, tam postawiłem. Pierwszy pomnik Armii Krajowej w Polsce, którego mam tutaj na wideo, przy okazji Panu pokażę. No i po ustaleniu tych nazwisk wiedziałem, kto jest kto. No ale wtedy się cicho siedziało, bo były takie czasy. Człowiek się ukrywał. Bałem się wychylić na zewnątrz. Następnie stamtąd wyjechałem do Strzelina. Zostałem zatrudniony, zatrudniony… Jak to się nazywało wtedy to, instytucja? Może sobie przypomnę później. Instytucja, która zajmowała się, zajmowała się rozdawaniem, znaczy przyjmowaniem, przyjmowanie rodzin ze wschodu. PUR, PUR, tak? Państwowy Urząd <span style="font-weight: bold;">Repatriacji.</span> Repatriacji. W tym urzędzie pracowałem. Tam zostałem skierowany, ponieważ szefem tego ? (3; 0:13:15) był przedwojenny kapitan, nazywał się pan Kwiatkowski.
    </section>
    <section>
        <time>5551</time>Pracując w tym PUR-ze, do Strzelina przyjechała moja już narzeczona wówczas. Na imię miała Alicja, Pawlicka, której ojciec w Strzelinie otworzył sklep w rynku, w Strzelinie, z galanterią jakąś metalową i był, i miał warsztat samochodowy. Zatrudniał wtedy około sześciu Niemców w tym warsztacie. Więc zatrzymałem się tam u mojej narzeczonej, u mojego przyszłego teścia. Bo ślub mój odbył się w 1946 roku, w lipcu, o czym wspomniałem już wcześniej. I wtedy rozpocząłem pracę w tym PUR-ze jako referent osadnictwa wiejskiego. Pewnego razu dostałem polecenie, że mam wyjechać do Białego Kościoła, tam taka miejscowość w kierunku zachodnim chyba, między Ząbkowicami a Strzelinem. I mam dla Rosjan od Niemców zmobilizować do odstawienia na stację około dziesięciu ton słomy prasowanej. Wtedy tam sołtysami naszymi, którzy już byli, zajmowali poszczególne gospodarstwa tych i osiedlali naszych braci ze wschodu na tych gospodarstwach. Ale jeszcze było wielu Niemców.
    </section>
    <section>
        <time>5660</time>Zdążyłem zebrać tylko siedem ton, nie dziesięć. Więcej ich nie było, nie dało rady zebrać. Przyjeżdżał na stację major, rosyjski major z taką dziobatą gębą, po ospie widocznie. Czarny, krucze włosy miał, czarne takie. No i pyta się:<span style="font-style: italic;"> – Skolko solomy zebrałeś?</span> Ja mówię: <span style="font-style: italic;">– Siedem ton. – Pułkownik skazał, że ma być dziesięć ton!</span> I zaczął tam krzyczeć, tupać nade mną. A ja się nie rozstawałem z bronią. Miałem taką siódemkę Walthera zawsze przy sobie. Zaczął tam wykrzykiwać na mnie. Zobaczył, że to nie robi na mnie żadnego wrażenia. Stanąłem w rozkroku i czekałem, co będzie dalej. No i zaczął sięgać do kabury po pistolet. Ja nic. A on mówi:<span style="font-style: italic;"> – Wiesz, kto do ciebie mówi?! Ja jestem doktor!</span> – on mówi. A ja znając...: <span style="font-style: italic;">– Ja toże doktor! – Doktor? – Da. – No to daj ruku. </span>Takie było załatwienie sprawy. No i był wtedy sołtys, już Polak, z nami. Ja mówię: <span style="font-style: italic;">– Słuchaj, przygotuj tam jakąś litrówkę bimbru.</span> Bo bimber pędzili już.
    </section>
    <section>
        <time>5752</time>Weszliśmy do mieszkania takiej Niemki. Ona przygotowała tam, jajka ugotowała, kanapki z masłem, z jajkami, z serem. Postawiła. No i my w trójkę z tym litrem bimbru, w szklanki nalewamy, wypijamy. I on opowiada o sobie, że on jest z Odessy. No i jak ta Niemka postawiła tą zakąskę, tak zwaną, to mówię: <span style="font-style: italic;">– Szto to za zakąska? – O, widzisz – </span>mówi. <span style="font-style: italic;">– Kisnaja kapusta, to jest zakąska</span>. To ja pytam tej Niemki, czy nie ma kiszonej kapusty. No, mówi: <span style="font-style: italic;">– Mam. – To niech pani przyniesie. </span>Przyniosła taką główkę kapusty, on rozciął tasakiem na pół i wcinał jak małpa, za przeproszeniem. A myśmy z tym sołtysem jedli te kanapki. No i tak się załatwiło sprawę z tą prasowaną słomą. No i to dlatego, że to było takie niecodzienne rzeczywiście w czasie tej mojej pracy w PUR-ze. Z uwagi na to, że byłem niedokształcony, musiałem robić maturę, bo na kompletach tajnych tam się dokształcałem, ale nie miałem matury.
    </section>
    <section>
        <time>5827</time>Więc zapisałem się do liceum ogólnokształcącego w Strzelinie, będąc już mężem mojej żony. Pewnego razu, wychodząc z tej szkoły, naprzeciw mnie szedł kolega mój z oddziału, mieszkający w Strzelinie, o którym nie wiedziałem, nie spotykałem się. Mówi: <span style="font-style: italic;">– Cześć, „Tygrys”! Kopę lat!</span> No i rzeczywiście uścisnęliśmy się. Ale w tej szkole uczył się porucznik UB, pan Sztuka Jerzy, którego zapamiętałem. I zainteresował się, co to znaczy to „Tygrys, cześć!”. Na drugi dzień mnie aresztowano na UB. Siedziałem tam bodajże około dwóch tygodni. Mój teść rozpoczął starania. Z uwagi na to, że jego przyjaciel był tym starostą, czy jak to się tam wtedy nazywało, w Strzelinie, to przez tego starostę z tym szefem UB załatwili jakiś, że mnie wypuszczono. Nie wiem, czy to łapówka była, czy… W każdym bądź razie zostałem zwolniony. I wtedy wyjechałem z żoną do Wrocławia. Ale już nie do mojego wujka, tylko do wujka mojej żony, który się nazywał Czechowski Władysław.
    </section>
    <section>
        <time>5926</time>Mieszkał na ulicy Więckowskiego we Wrocławiu. Zajmował mieszkanie dwupokojowe, a w jednym pokoju mieszkała jeszcze Niemka, która nie wyjechała. To była dla niego taką gospodynią. No i kiedy myśmy się tam zjawili, on tą Niemkę zwolnił i myśmy zamieszkali u mojego wujka. (3; 0:20:00) Ja wtedy zgłosiłem się do ostatniej klasy licealnej, do technikum budowlanego we Wrocławiu. I tam uzyskałem, w tym technikum, maturę. To był rok 1947. I w 1947 zdałem egzamin na Politechnikę Wrocławską, ale cały czas jako Kostrzewa Stanisław. Mój teść był zasobnym człowiekiem, ponieważ, tak jak nadmieniłem wcześniej, miał ten warsztat samochodowy, miał sklep. Zaopatrywał nas w żywność, w pieniądze, żebym ja mógł skończyć politechnikę. Po pierwszym roku politechniki, kiedy już miałem przejść na drugi rok – to było 17 bodajże czy 18 sierpnia w 1948 roku – zostałem aresztowany.
    </section>
    <section>
        <time>6029</time>Przetrzymali mnie chyba jakoś przez okres dwóch tygodni w więzieniu we Wrocławiu na Kleczkowskiej, przewieziono mnie do więzienia w Kielcach. Na początku listopada 1948 roku zapadł wyrok w mojej sprawie. Prokurator domagał się kary śmierci. Jaka była sentencja tego wyroku, to nie wiem. Bo wtedy na rozprawie obrońca mnie bronił z urzędu, tego wyroku jeszcze nie miałem w swoim, do przeczytania. Tylko wiem, że prokurator domagał się kary śmierci i sędzia… Aaa, to w ogóle historia. Sędzia, który nazywał się na „n”, zapomniałem jego nazwisko. Wie Pan, to jest niesamowita historia. Ja miałem Krzyż Virtuti, piątej klasy. I kiedyś w komputerze patrzę, moje nazwisko jest i za moim nazwiskiem jest ten sędzia, który mnie skazywał, wyrokował wyrok śmierci. Kapitan taki i taki. Tam mam jego nazwisko zapisane gdzieś. Tu nawet odpis wyroku późniejszego mam, tu mam go, namierzonego.
    </section>
    <section>
        <time>6139</time>Jak się wściekłem wtedy. Poszedłem do MON-u i powiedziałem: – <span style="font-style: italic;">Nie życzę sobie, żeby moje nazwisko figurowało wśród tych łobuzów. </span>Okazuje się, że ponad 500 byłych ubeków i tych, którzy nas sądzili, jest pokazanych w komputerze z tymi kolegami, którzy tam się pozwolili umieścić. Jak to, jak to może być? Do tej pory są. Oprawcy i ci, których oprawano. To jest szczyt wszystkiego. Tak że powiedziałem: <span style="font-style: italic;">– Wymazać mnie absolutnie z tego komputera!</span> Kiedy mnie odwiedziła właśnie Stanisława Cichosz, która była moją, moją taką. To znaczy, mój wujek był bratem jej ojca, też Cichosz. Ten Cichosz Roman, który zginął. To był syn właśnie tego mojego wujka Cichosza. Aaa, Andrzej Wólczyński. Andrzej miał na imię, który też był oficerem. Też zginął razem z tym Cichoszem. I wtedy odwiedziła mnie w tym więzieniu Sławcia. I powiedziałem: <span style="font-style: italic;">– Słuchaj, napisz do Erewania, Kotowskiego dwa. </span>Bo ten adres zapamiętałem.
    </section>
    <section>
        <time>6232</time>Napisała. Chyba po miesiącu czasu przyszła odpowiedź z Erewania. Napisała żona tego lekarza Muszka, że jej mąż jest lekarzem dywizyjnym koło Bolesławca. I podała tam miejscowość czy coś. No i moja „Sława” pojechała tam. Wywołali go. Jak on się dowiedział, że ja jestem uwięziony i grozi mnie kara śmierci, natychmiast nawiązał kontakt z tym generałem, który był dowódcą dywizji koło Drezna ? (3; 0:25:31). I obaj spowodowali to, że attache wojskowy filii ambasady radzieckiej w Poznaniu interweniował w mojej sprawie. Też Ormianin. Bo gdyby to był Rosjanin, to prawdopodobnie by nie interweniował. Ta interwencja spowodowała to, że tą karę śmierci zamieniono mi na piętnaście lat więzienia. Odpis tego wyroku, w późniejszym okresie dostałem, mam go tutaj. Na tą rewizję mojej rozprawy przyjechał ten attache wojskowy wołgą z Poznania do Wrocławia. Do Kielc, przepraszam, do Kielc.
    </section>
    <section>
        <time>6341</time>No i wszedł w czasie rozprawy już. Oczywiście, on uważał, że powinienem być zwolniony. Wtedy, jak usłyszał, że mi zaserwowali taki wyrok, nawymyślał temu towarzystwu, zabrał akta ze stołu sędziego pod pachę, zabrał je na rękę i wymaszerowaliśmy. Ja mówię: <span style="font-style: italic;">– Co się dzieje? Rany boskie. </span>Ja zapomniałem, jak mu było na imię. Awo zdaje się. Ja mówię: <span style="font-style: italic;">– Słuchaj, Awo, przecież jak ty wyjedziesz, to mnie znów zamkną. Jak tak można? Musisz jakoś inaczej tą sprawę załatwić. </span>Ale akta zabrał. I później – to w tym wyroku jest – podciągnęli moją sprawę pod amnestię z roku 1947. Zdaje się w lutym była amnestia i podciągnięto mnie pod tą amnestię. I on mnie przywiózł do Wrocławia. Po tygodniu czasu przyjechali do mnie generał Sarkis i Muszek, i ten lekarz. Obaj przyjechali do mnie do Wrocławia. No i serdecznie żeśmy oczywiście przywitali i ja mówię do tego generała: <span style="font-style: italic;">– Słuchaj, wy wyjedziecie, a oni mnie znów zamkną. </span>
    </section>
    <section>
        <time>6438</time><span style="font-style: italic;">Dobrze by było, żebyś ty poszedł do sekretarza partii i powiedział mu, żeby czuwał nade mną.</span> No i tak się stało. Pojechaliśmy do sekretarza partii. Nie pamiętam wtedy, kto był tam tym sekretarzem. I siedzimy u sekretarza, a mój generał pięścią w stół wali i powiedział, że jeśli mi włos z głowy spadnie, to on do ciurmy pójdzie. Ja wtedy, słuchając tego wszystkiego, dowiedziałem się, kto tu rządzi w tym kraju. No, jakoś dzisiaj rozmawiamy z sobą, ale to niestety tak łatwo im to nie poszło, bo za tą interwencję ukarano ich. Zwolniono ich w kamasze po trzech miesiącach, zwolniono ich z wojska. I czy ponieśli jakieś inne konsekwencje, tego nie wiem. Ale już była łączność nawiązana, wymienialiśmy adresy, korespondowaliśmy z sobą cały czas. Później, jak się sprawa rozluźniła, w latach 60. – 1968, 1967 – to już było trochę tak luźniej, tośmy z żoną wyjeżdżali do Erewania. Trzykrotnie prawdopodobnie.
    </section>
    <section>
        <time>6520</time>Tam nas z honorami oczywiście goszczono, odznaczano. Tak że to było bardzo miłe. No, obaj nie żyją, niestety. I ten generał Sarkis i Muszek. Obaj już nie żyją. Ale generał miał 102 lata, jak zmarł. Tak że, na przykład, pobyt ten w Armenii bardzo sobie w ogóle cenię, ponieważ tam (3; 0:30:00) dużo zwiedziłem w tej Armenii. Obwożono mnie po różnych miejscach, oglądaliśmy różne zakłady. Na przykład, będąc tam, gdzie wina produkują, w takiej winiarni, w takim browarze, ten dyrektor nas częstuje tym winem i mówi: <span style="font-style: italic;">– Słuchaj, „Tygrys”, te nasze wina zajęły, zdobyły medal złoty i srebrny.</span> Ja mówię: <span style="font-style: italic;">– Jak to się stało? W jednym czasie? – Tak. </span>Mówi:<span style="font-style: italic;"> – Nie poznali się, że z jednej beczki zostały nalewane.</span> Ale to było bardzo miłe spotkanie, wtedy z tymi. Ja tu opisuję w swojej… O, były takie, zwiedzaliśmy takie kaplice umieszczone w skałach, w głębi skały, poniżej, prawie 15, 20 metrów w głąb. Kaplice w formie krzyża.
    </section>
    <section>
        <time>6625</time>Kaplice te posiadały ołtarz oraz grobowce i epitafia fundatorów. Pozwiedzaliśmy tam świątynie armeńskie, w takim Masterze i Rypcinie. To taką charakterystyczną cechą tych ich świątyń to jest kopuła oparta na wysokim bębnie takim. Tu jest. I zresztą te bębny były budowane z łupka kamiennego. Ciekawa architektura. Mnie to ciekawiło w szczególności, ponieważ jako architekt interesowałem się tą sprawą. No, pobyt ten długośmy pamiętali. Takich pobytów było badajże trzy w sumie. No i byłoby to wszystko. Później w latach, kiedy powstał Światowy Związek Żołnierzy, nasz związek, byłem wiceprezesem Zarządu Okręgu tego związku aż do zamieszkania tutaj w Konstancinie. W Konstancinie w Zarządzie Głównym byłem w różnych komisjach problemowych. A obecnie jestem przewodniczącym Komisji Rewizyjnej Funduszu Kombatanckiego i członkiem Komisji Sądu Koleżeńskiego.
    </section>
    <section>
        <time>6728</time>Tak że ja mam kontakt cały czas z Zarządem Głównym, od czasu do czasu jeżdżę do Warszawy. (4; 0:00:00) <span style="font-weight: bold;">Chciałbym zapytać o to, kim byli Pana rodzice? Czyli zarówno ojciec, jak i matka.</span> Tak.<span style="font-weight: bold;"> I jak ich Pan pamięta, jak ich Pan wspomina?</span> No więc, tak jak nadmieniłem wcześniej, urodziłem się w Seredzicach. Jest to bardzo malownicza wioska, położono liniowo nad rzeką Iłżanką o długości jakieś trzy kilometrów. Jeśli chodzi o pola uprawne, to one były od strony północy, natomiast od południa były sady uprawne, znaczy ogrody uprawne z drzewami owocowymi. Była łąka, rzeka Iłżanka, która płynęła wzdłuż tej wioski. Na tle tej rzeki Iłżanki były znów, dalej były za rzeką Iłżanką łąki i mizeria lasu, zwana dawniej Puszczą Iłżecką. A obecnie to się nazywają Lasy Starachowickie. Moi dziadkowie, których nie pamiętam, ponieważ zmarli w latach 20. Dziadek był, brał udział w powstaniu w 1863 roku i jako powstaniec dostał taki mały majątek w tej miejscowości.
    </section>
    <section>
        <time>6832</time>Miał czterech synów i dwie córy. Miał tam jakąś służbę do pomocy. I synowie, kiedy dorastali, trzech zostało w tej miejscowości. Podzielił tą ziemię, parę hektarów sprzedał sąsiadom. Od północy sąsiadem pierwszym był Wólczyński, który przyjechał prawdopodobnie ze wschodnich terenów, później był Korczyński, a z prawej – którzy kupili ziemię od mojego dziadka – z prawej strony był mój stryj Antoni. Mój ojciec był Stanisław. Za Antonim był pan Borczuch i pan Bródka, którzy również nabyli ziemię od mojego dziadka. Były to pola uprawne, kilkuhektarowe, które posiadał mój ojciec. Ojciec brał udział w pierwszej wojnie światowej jako ochotnik. Jeden z moich stryjków również i mój wujek. Bo moja jedna z cioć, z moich ciotek mieszkała na tej wiosce. Nazywała się pani Ferenc, a druga ciotka mieszkała w Iłży i nazywała się pani Cichosz. Właśnie o tym moim wujecznym bracie, mówiłem o Romanie Cichoszu, który zginął w Oświęcimiu.
    </section>
    <section>
        <time>6953</time>Był oficerem zawodowym. No, jeśli chodzi o nasze wychowanie, to mama miała do pomocy taką panią Franię, która bardzo w mocnej dyscyplinie nas trzymała, takich młodych łobuziaków. Oczywiście od początku wychowywani byliśmy w bardzo, nazwałbym to, jak to się mówiło wówczas – po katolicku. Z miłością do rodziców, krewnych, znajomych, no i oczywiście z miłością do Boga. Pamiętam, jak byłem małym chłopcem, to pani Frania wraz z moją mamą… Musieliśmy klęczeć wszyscy przed obrazami, które wisiały na ścianach i odmawiać modlitwę poranną, tak zwany pacierz. W każdą niedzielę ojciec zaprzęgał bryczkę parokonną. Na tej bryczce powozili moi starsi bracia, ojciec z mamą siedział na tyle, mo i mi jako mali synowie z tyłu. I w każdą niedzielę musieliśmy być na nabożeństwie w kościele, który znajdował się w Iłży. Do tej Iłży było jakieś ponad trzy kilometry. Więc jeździliśmy tą bryczką tam i z powrotem.
    </section>
    <section>
        <time>7056</time>Moi bracia, bo jeszcze nie było szkoły podstawowej w tej miejscowości, gdzie się urodziłem, chodzili do szkoły pieszo do Iłży. Tam kończyli szkołę podstawową tak zwaną. I tak dorastałem w takim miłym, przyjaznym, patriotycznym gronie. I kiedy skończyłem szkołę podstawową – to już opowiadałem poprzednio o tym – moi bracia, jeden najstarszy brat został na roli. Był ożeniony. Tak się nieszczęśliwie złożyło, że mój wujeczny brat został zamordowany przez Niemców. Została jego żona z małym synkiem. No i rodzice zmusili chyba mojego brata najstarszego, żeby ożenił się i dbał o tą swoją kuzynkę i jej dzieciaka. No i był, miał własne gospodarstwo oczywiście też duże. Był rolnikiem z zawodu. Drugi brat skończył szkołę techniczną, tak jak nadmieniłem już na początku. Mieszkał w Radomiu, pracował w Fabryce Broni wówczas jako zastępca kierownika jakiegoś tam wydziału.
    </section>
    <section>
        <time>7152</time>Młodszy mój brat również skończył szkołę podstawową w Seredzicach, później szkołę średnią w Radomiu. Następnie, po gimnazjum czteroletnim zmienił już do, liceum kończył w szkole technicznej. Był technikiem-mechanikiem i pracował również w tej Fabryce Broni. Tak by po krótce wyglądało moje dzieciństwo z tamtych czasów, jak zapamiętałem. Sąsiadów, sąsiedzi byli bardzo mili. Była taka wzajemna pomoc, jak żniwa. Mój ojciec posiadał wówczas, co było rzadkością jeszcze, tak zwana żniwiarkę, młocarnię. No to pamiętam, że wypożyczał to sąsiadom często. Bo mieliśmy kilkanaście hektarów, tak że zawsze, jak nastawały żniwa, na przykład, czy wykopki, to sąsiedzi się zbierali i wspólnie pracowali na polu u mojego ojca. Później, jak już skończyłem tą szkołę, znaczy jak potoczyły się te losy, jak rozpoczęła się wojna. Moi bracia zostali zmobilizowani do wojska. Tak jak nadmieniłem, jeden brat poszedł na wojnę, drugi został zmobilizowany, ale przeznaczony do demontażu maszyn, które miały być wywiezione na wschód.
    </section>
    <section>
        <time>7277</time>Bracia z wojny szczęśliwie wrócili obydwaj. Brat dostał się do niewoli sowieckiej (4; 0:09:14), ten najstarszy brat. W okresie… Jak opowiadał, to w czasie dnia pilnowali ich Żydzi z czerwonymi opaskami na rękawach, natomiast jak nastawał zmierzch, noc, zmieniali ich sowieci. I brat wraz z kolegą przekupili tych strażników. Podobno jakieś, za koszule, za grzebyki od czesania włosów. I wydostali się z tego obozu i jakoś szczęśliwie dobrnęli do swoich domów rodzinnych. (4; 0:10:00) No to by było tylko tyle, jeśli chodzi o moją pamięć z tamtych dni. <span style="font-weight: bold;">A jeszcze tak doprecyzowując tą kwestię rodzinną, to czy mógłby Pan powiedzieć? Bo wspomniał Pan o pewnym duchu, atmosferze, który był w domu. Ale czy mógłby Pan powiedzieć, jak Pan pamięta rodziców i jakimi byli ludźmi, jakimi byli rodzicami w kontakcie? </span>Rodzice oczywiście to. Rodzice, mama była bardzo kochającą mamą.
    </section>
    <section>
        <time>7367</time>Tak że, pamiętam, w szkole podstawowejśmy laurki przygotowywali na imieniny czy urodziny mamy. Mama, tak jak każda mama zresztą, bardzo nas kochała. Bardzo ją czule wspominamy. Ojciec natomiast miał taki dryg wojskowy. Był bardzo wymagający i trzymał nas bardzo w takiej, no, drakońskiej dyscyplinie, powiedziałbym. Oczywiście, jak żeśmy dorastali, pomagaliśmy tam czasem ojcu w pracach polowych, ale to przeważnie te prace wykonywali jacyś pracownicy najemni wraz. Pod kierownictwem ojca, że tak powiem, te wszystkie roboty zostały, były wykonywane. No, specjalnie nie pędzono do prac polowych, tylko nakładano nacisk na naukę. Uczyć się, uczyć i jeszcze raz uczyć. Tak wyglądała moja młodość. W każdym bądź razie ojciec był bardzo surowy. Jak się coś..., ktoś coś przewinił, to dostawał lanie. Mama bardzo ubolewała wtedy, prosiła, żeby tą dyscypliną nas nie karać, ale ojciec był bezwzględny.
    </section>
    <section>
        <time>7459</time>I to się nam przydało później, w przyszłości. Tak że mieliśmy bardzo przyjazny stosunek do rodziny, do człowieka w ogóle jako takiego. W takim duchu nas wychowywano. <span style="font-weight: bold;">A relacje między rodzeństwem w tym okresie dzieciństwa?</span> Były bardzo, <span style="font-weight: bold;">Jakie były? </span>bardzo przyjemne, bardzo nawzajem kochające się. Tak że, no, tak jak w rodzinie. Jeden za drugim by w ogień wpadł. Tak to bywało. <span style="font-weight: bold;">A proszę powiedzieć, czy Pan pamięta na przykład, w jaki sposób się czas wolny, będąc tym dzieckiem, spędzało właśnie na tej wsi rodzinnej?</span> No to były różne zabawy. Było bardzo duże takie trawiaste gospodarstwo, znaczy trawiasta taka powierzchnia tego naszego gospodarstwa. Były drzewa owocowe. No to urządzaliśmy różne zabawy między chłopcami. Pamiętam, bawiliśmy się w berka, w klasy tak zwane. No i co tam jeszcze? Wychodziliśmy na takie spacery. Jak było grzybobranie, to do lasu.
    </section>
    <section>
        <time>7552</time>Zbierało się grzyby, jagody. Bo tego było bardzo dużo wówczas i to były bardzo przyjemne czasy w tym okresie mojej młodości. Tak to bywało. Mieliśmy bardzo, znaczy, wychowani byliśmy w ogóle w szacunku dla człowieka. Co dzisiaj się mało spotyka. Zawsze szliśmy z pomocą, tam, gdzie ktoś potrzebował tej pomocy. Tak nas wychowywano. Tak pamiętam mamę i mojego tatę. <span style="font-weight: bold;">A jeśli chodzi o szkołę powszechną, to jak Pan wspomina naukę, nauczycieli i kolegów, i koleżanki z tego okresu? </span>Ja byłem, tak szczerze mówiąc, trochę łobuzowaty w szkole. Bo byłem rosłym, silnym chłopcem, to zawsze coś tam zbroiłem. Poza tym byłem takim kapitanem drużyny. Graliśmy w siatkę na przykład, co później uprawiałem to po wojnie. Grałem wyczynowo w tak zwanej drużynie budowlanej. Wyczynowo grałem w siatkę. Nauczyciele byli również bardzo surowi. Ja się przyjaźniłem z synem kierownika tej szkoły, który oczywiście w czasie wojny ukrywał się, bo rodzice jakoś mu nie pozwolili wyjść do lasu.
    </section>
    <section>
        <time>7664</time>Po wojnie skończył medycynę, powołany został do wojska i, jak pamiętam, był lekarzem pułku lotniczego w Dęblinie. Jak Niemcy, jak tam doszła okupacja, nasz kierownik szkoły został aresztowany i rozstrzelany. Czyli, jak pamiętam, wtedy zginęło około 160 osób na samym początku i to przeważnie nauczyciele, byli wojskowi, czy. Ojciec się musiał ukrywać mój. Tak że to były początki bardzo, bardzo niemiłe w czasie okupacji, po wejściu Niemców. Cóż jeszcze? W szkole? Z tamtych lat utrzymuję kontakt jeszcze z jednym z moich kolegów z tej szkoły podstawowej, z którym nie widziałem się pięćdziesiąt parę lat. Odezwał się wówczas i to parę lat temu, kiedy zakupił moją książkę. Po przeczytaniu książki skontaktował się tam z kimś z mojej rodziny, otrzymał mój telefon i w tej chwili jesteśmy w kontakcie. Kiedyś przysłał mi nawet wykaz kolegów ze szkoły podstawowej, jeszcze pamiętam. Ten wykaz gdzieś tu mam nawet, może nawet zobaczymy.
    </section>
    <section>
        <time>7767</time>Nazywa się Stefan Skiba. Bardzo, bardzo, bardzo miły kolega, z którym dopiero się zobaczyłem, jak po śmierci żony wyjechałem do sanatorium do Nałęczowa. To on przyjechał z całą rodziną zobaczyć się ze mną. Jak już żeśmy się poznali. Nie wiem, gdzie to mam. Takie pudło było gdzieś. O, mam. O, przysłał mi taki wyciąg. Klasa siódma szkoły podstawowej. I tutaj podał szereg kolegów. Ustalaliśmy, kto żyje, kto nie żyje, z kim mamy kontakt. A wielu nie żyje. Kilku wyjechało za granicę. Szereg ? (4; 0:18:11). To jest właśnie ten kolega, Stefan Skiba. Jego ojciec był wójtem gminy w tym okresie czasu, tak że on był bardzo ważny. Ale proszę zobaczyć na charakter pisma. Ta kaligrafia była wtedy bardzo, no, tak właśnie stosowana. Tak że wszyscy zachowaliśmy jeszcze. Tak że mogłem to Panu jeszcze pokazać, bo otrzymałem to właśnie, kiedy mnie odnalazł. <span style="font-weight: bold;">A których nauczycieli Pan najbardziej tak wspomina w tamtym czasie?</span>
    </section>
    <section>
        <time>7871</time>Najbardziej? <span style="font-weight: bold;">Takich nauczycieli, którzy byli autorytetami, </span>(4; 0:20:00) <span style="font-weight: bold;">ale też takich, którzy byli, no, trudnymi nauczycielami i z którymi były problemy.</span> Najbardziej pamiętam kierownika tej szkoły, który był naszym nauczycielem. Lał nas linijką po łapach, jak żeśmy coś przewinili. Był bardzo surowy. Ale to nawet może dobrze. Bo zawsze my coś tam nabroili. Zawsze w każdej takiej społeczności, nawet tych młodych chłopców w klasie podstawowej, znajdzie się takich paru kolegów, którzy chcą być ważni wśród całej klasy. No i między innymi do takich należałem. Zawsze coś my musieli zbroić, żeby się pokazać, kto to my jesteśmy, kto tu rządzi. No ale to takie są właśnie przywileje młodości. No cóż. Wspominam często z tym Stefanem właśnie te czasy szkolne. Opowiadamy o tych, co pamiętamy, kolegów. Gdzie który był, co robił, gdzie jest, czy żyje, czy nie żyje? A wielu zginęło w czasie wojny. I tak to jest.
    </section>
    <section>
        <time>7956</time><span style="font-weight: bold;">A wspominał, znaczy właściwie, to chyba tą informację przeczytałem, ale Pan należał do harcerstwa? </span>Tak, tak. <span style="font-weight: bold;">Proszę powiedzieć o tym, jak wyglądało w ogóle działanie. </span>Więc, jeśli chodzi o harcerstwo, to kiedy przed wojną znalazłem się w Radomiu i zacząłem już naukę w szkole średniej, należałem do harcerzy. Była taka drużyna marynarki wojennej. Stąd ten mój pierwszy pseudonim „Mewa”. Mieliśmy wtedy mundurki takie marynarskie. Może ja Panu pokażę zdjęcie z tamtych czasów, które w szpargałach moich znalazłem. Znalazłem i to zachowałem. Wtedy zobaczy Pan, jak wyglądałem jako harcerz, w tym wieku. To był rok 1937. Zaraz, chwileczkę. O, to zdjęcie z początku moich tego. A to jest mój syn z moją synową, a to jest attache wojskowy ze Stanów Zjednoczonych. Jak była ta wojna w Iranie, pierwsza wojna Amerykanów na tych terenach, to mój syn wtedy..., powołali go do wojska, przebywał w Londynie.
    </section>
    <section>
        <time>8047</time>Nie wiem, o co tam chodziło, ale tam jakimś kierował, jakimiś rakietami, czy coś. Bo później, pamiętam, była taka feta, w tym Ministerstwie Obrony Narodowej w Wielkiej Brytanii. No i mój syn był tam poproszony, oczywiście. również. A to jest moja córa z moją wnuczką. A to jest ten kościółek, gdzie było tam moje jakieślecie obchodzone w Zakopanem. <span style="font-weight: bold;">Chętnie później przejrzę ten album też, ale teraz, jak byśmy mogli wrócić. </span>Zaraz, chwileczkę. Ja właśnie chcę powrócić do tego. Zaraz Panu pokażę zdjęcie z czasów, kiedy byłem w harcerstwie. O, to jestem ja. Tak wyglądaliśmy. A to jest mój drużynowy, a to jest mój kolega. Czyli widzi Pan, stroje marynarskie. Jak maszerowaliśmy 3 maja czy 11 listopada, to młodzież oklaskiwała nas i krzyczała: <span style="font-style: italic;">– Niech żyją marynarze słodkich wód! </span>To były ciekawe rzeczy. <span style="font-weight: bold;">Jak wyglądała organizacja w ogóle?</span> W harcerstwie? <span style="font-weight: bold;">Tak, zajęć, działań.</span>
    </section>
    <section>
        <time>8135</time>Mieliśmy spotkania cotygodniowe i chodziliśmy na tak zwane czaty. Wyjeżdżaliśmy poza Radom, odbywały się takie ćwiczenia. Ja już byłem drużynowym. Później w okresie letnim to jeździliśmy nad taki staw. Popis pływania. Zdobywaliśmy te pierwsze szczeble w harcerstwie, tak jak to normalnie. Wtedy obowiązywał program, którego dokładnie nie pamiętam, ale to był program taki obowiązkowy. Więc kiedy znalazłem się tam, bo w czasie okupacji wyjechałem do Radomia, to zgłosiłem się do mojego szefa, znaczy podharcmistrza, który był naszym przełożonym, hufca naszego. W czasie okupacji nasze drużyny harcerskie nosiły kryptonim „Rady”, „Rady 2”, „Rady 3”, w zależności od dzielnic. „Rady 4”. I takim moim przełożonym w czasie okupacji w Szarych Szeregach był podharcmistrz Michał Wierzyński. A, i tam miałem takiego przyjaciela, Stefana Rychlickiego. I może Panu opowiem.
    </section>
    <section>
        <time>8246</time>Ponieważ ja się rozbroiłem 14 stycznia, mieliśmy jeszcze akcję zrobić na Radom, odbić więzienie w Radomiu. Mieliśmy tam wjechać samochodami niemieckimi, w przebraniu, bo wtedy mieliśmy mnóstwo mundurów niemieckich, ponieważ Niemcy się poddawali, całymi plutonami w tych ostatnich dniach. Ale tej akcji już nie było. Ale pierwsze moje spotkanie z Radomiem. Zatrzymałem się u mojego brata, byłem… Włosy długie, zarośnięty, więc wiedziałem, że państwo Rychliccy – Rychlicki, ten mój kolega z harcerstwa, i jego starszy brat – mają zakład fryzjerski na ulicy wtedy Skaryszewska, czy bodajże tak się nazywała. Blisko ulicy 1 maja. Nie wiem, czy opowiadałem o tym? Nie. Więc proszę wyobrazić, ten Stefan niechętnie schodził na dół, bo to jeszcze były bombardowania Radomia przez samoloty bliskiego wsparcia. To były po prostu, drugi czy trzeci dzień tak zwanej wolności.
    </section>
    <section>
        <time>8328</time>Zamknął okiennice, w środku przy świetle zaczął. Podstrzygł mnie, namydlił. I nagle walenie do drzwi. On przestraszony. <span style="font-style: italic;">– Otwieraj!</span> Tam po rusku. I wpadło dwóch bojców z opaskami czerwonymi na rękawach, z karabinami na plecach. Wpadli do tego pomieszczenia. Ja byłem ogolony, miałem zegarek zrzutowy na lewej ręce założony. Oni rozglądnęli się: <span style="font-style: italic;">– Germańca tu niet? – No niet. </span>Ale wziął brzytwę, obciął mi pasek i zegarek zabrał. Ja, tak jak Panu nadmieniłem, nie rozstawałem się z bronią. Miałem siódemkę Walthera pod pachą. I jak on mi odciął ten zegarek, to ja wyskoczyłem z tego siedzenia: <span style="font-style: italic;">– Ruki w wierch, pod stienku!</span> I mówię do tego Stefana: <span style="font-style: italic;">– Zdejmij to</span> ? (4; 0:27:44). Takie karabiny mieli wysokie ? (4; 0:27:48). On cały blady, drżał. Ja mówię: – <span style="font-style: italic;">Szybko, zdejmuj! </span>No, to pod naciskiem moim zdjął te karabiny. No i ja mówię:<span style="font-style: italic;"> – Szto?</span> Bo znałem mentalność Rosjan. Ja mówię: <span style="font-style: italic;">– Pierwszy sekretarz, komitet, a? Pójdę do waszego komandira i powiem, co się tutaj dzieje! Że tu wy rabujecie! </span>
    </section>
    <section>
        <time>8427</time>No i oni zaczęli prosić, żebym nie meldował o tym. Ja oczywiście zabrałem im amunicję i ich zrewidowałem. Wyjąłem amunicję z magazynku tych kabeków, wykopałem ich z tego pomieszczenia. Stefan zamknął zakład. Na górze mieszkał, na pierwszym piętrze, to już mnie tam dokończył golić. I był cały przerażony. Ja mówię: <span style="font-style: italic;">– Stefan, pamiętaj, że oni tu więcej nie wrócą. </span>I tak się stało. Bo wiedziałem, że ich trzeba zastraszyć albo partią, albo sekretarzem. Bo taka, tacy, w takim duchu byli wychowani, znaczy. W każdym bądź razie myśmy to, to jeszcze w lesie, jak byliśmy u tych Rosjan, to z nimi się rozmawiało. Tak że oni się bardzo bali sekretara komiteta. No i takie miałem pierwsze spotkanie z bojcami. Z tymi odważnymi bojcami. No i później, później to już pojechałem na czołgach, jeszcze sowieckich, do Starachowic podziękować za melinę. Tam, gdzie się u mojej żony przechowywałem w piwnicach.
    </section>
    <section>
        <time>8514</time>No i takie było poznanie na początku z moja żoną. Później narzeczeństwo, ślub, o którym zresztą wspominałem wcześniej. <span style="font-weight: bold;">A chciałem się zapytać, o to, o tych właśnie przełożonych, pedagogów, </span>(4; 0:30:00) <span style="font-weight: bold;">można byłoby powiedzieć, w harcerstwie. Jak Pan ich wspomina? </span>No, bardzo, bardzo miło, bardzo serdecznie. Byli bardzo patriotyczni. I w takim duchu nas wychowywano, co później owocowało w partyzantce. Ja już w partyzantce, to bodajże po trzech miesiącach służby zostałem drużynowym. Bo miałem już ten dryl taki wojskowy, który nabyłem w harcerstwie. I już miałem pod sobą drużynę, pomimo że był nas, na przykład, pluton. To byłem drużynowym i zastępcą dowódcy plutonu zarazem, tak od początku. Później już trzecia akcja, „Burza”, to już byłem dowódcą plutonu. I tak się awansowało. O pierwszym awansie Panu to wspominałem. To znaczy, przepraszam.
    </section>
    <section>
        <time>8599</time>Pierwszy awans to miałem po paru miesiącach w partyzantce na stopień kaprala, a „Ponury” w czasie koncentracji 11 listopada w 1943 roku u podnóża Gór Świętokrzyskich, od niego dostałem nominację na plutonowego. Później ukończyłem podchorążówkę (4; 0:31:26) leśną. No i awansowało się dalej. Tak to. <span style="font-weight: bold;">Dobrze, a czy mógłby Pan opowiedzieć o tym, jak wyglądała ta bezpośrednia ścieżka pomiędzy harcerstwem a właśnie organizacjami, tutaj, partyzanckimi w początkach okresu okupacji. </span>Tak jak nadmieniłem, ja po zaprzysiężeniu mnie do AK byłem włączony do bojówki, tak zwanych Związków Odwetu. Ale pierwsze nasze takie wyczyny to była po prostu… Praca polegała na tym, żeśmy wysyłali Niemcom takie różne groźby. Co tam jeszcze? W tej chwili dokładnie nie pamiętam. Służyliśmy zawsze wywiadem.
    </section>
    <section>
        <time>8698</time>Sprawa wywiadowców też składała się z naszych harcerzy. No bo taki chłopak w krótkich majteczkach stał tam gdzieś na narożniku. I obserwował, kto jest kto, jak się wojsko przesuwało, czy żandarmeria gdzie jechała. Wszystko później, zdawał meldunek z takiej obserwacji. I to było wykorzystywane przez organizację. No a później to ja byłem już gieroj, bo bojówkarz. Później ta produkcja tej prasy podziemnej. No to też to była taka ? (4; 0:33:27). Tam zostałem aresztowany, o czym zresztą wspomniałem Panu. No i później już ukrywanie się, ? (4; 0:33:34), bojówka Kedywu, partyzantka. No i pierwsze spotkanie z bojcami radzieckimi u fryzjera. <span style="font-weight: bold;">Rozumiem. Tylko chodziło mi bardziej o to, w jaki sposób wyglądało to połączenie pomiędzy harcerstwem a jakimiś tam pierwszymi partyzanckimi jakimiś strukturami, osobami.</span> Szare Szeregi były, przechodziły szkolenia wojskowe.
    </section>
    <section>
        <time>8780</time>Tak że w wyznaczonym dniu i odpowiedniej godzinie spotykaliśmy się w lasach przeważnie i tam żeśmy… Znaczy, tam była odpowiednia musztra wojskowa już i zapoznawanie się z rodzajami poszczególnych broni. Jak się obsługuje granat, jak on wygląda? Jak się rozbiera karabin? Jak wygląda pistolet, na przykład, sten, czy tak zwany schmeisser? Myśmy tam określali później MP niemieckie. Później mieliśmy bergmana, czyli lekki karabin maszynowy z taśmą już taką. To na tych wszystkich broniach, które już dostarczała do lasu organizacja, myśmy przechodzili ćwiczenia. Przygotowywano nas już do walki partyzanckiej. No i wtedy, kiedy, opowiadałem Panu wcześniej, kiedy palił mi się grunt pod nogami, no to musiałem iść do lasu. I wtedy te akcje, o których opisywałem. (5; 0:00:00) <span style="font-weight: bold;">Jeżeli można kontynuować to, bo tu jeszcze jest naprawdę bardzo dużo wątków. Ja chciałem się zapytać o to, jak Pan pamiętam Radom przed wojną.</span>
    </section>
    <section>
        <time>8868</time><span style="font-weight: bold;"> Jak to miasto w ogóle wyglądało? Jaka była atmosfera? Jaki miał charakter?</span> No, Radom. Radom to większe miasto, bodajże chyba największe w ówczesnym województwie kieleckim. Radom. Przypominam sobie taką główną ulicę, Żeromskiego. To była centralna ulica w Radomiu, gdzie młodzież po zajęciach urządzała sobie spacer, po ulicy Żeromskiego. No i różne wymiany, spotkań, znajomości, różne wymiany na temat naszej szkoły czy innych szkół. Jako młodzieńcy mieliśmy koleżanki, takie pensjonarki. Już nie pamiętam dokładnie. Była szkoła dla dziewcząt, gimnazjum. Jak to się nazywało, to gimnazjum? ? (5; 0:01:33) śmy mówili na nich czy coś takiego. No i każdy miał jakąś swoją sympatię już, takie były podchody. Każdy z kolegów się chwalił, że zapoznał dziewczynę taką i taką, później były wspólne spotkania jakieś.
    </section>
    <section>
        <time>8974</time>Wyjeżdżaliśmy w dzień na jakieś wycieczki, na basen gdzieś. Znaczy, basenów w zasadzie nie było wówczas, tylko jakieś staw, rzeka, czy coś. No i takie były te lata młodości. Co więcej? Radom był bardzo takim miastem. No, tam było dużo garbarni. Było bardzo dużo takich zamożnych przedsiębiorców. Był tam, stacjonował pułk piechoty, 72 Pułk Piechoty. Radomski Pułk Piechoty. Ja tam w tym pułku miałem swojego kuzyna, który był tam oficerem. Pamiętam, że tam często mnie zapraszał na jakieś lody. Co tam jeszcze takiego z młodości, z tych młodych lat? No, Radom. Był park Kościuszki, w tym parku żeśmy się spotykali, tam były różne zabawy też takie młodzieńcze. Park Kościuszki to jest, mieści się między ulicą Sienkiewicza i 1 Maja, i Skaryszewską. Taki trójkąt. Park. Ulica Żeromskiego. Tą ulicę najbardziej pamiętam, bo tam najwięcej spacerów żeśmy wykonywali.
    </section>
    <section>
        <time>9084</time>No, później te. Radom był bardzo patriotyczny, ale i częściowo był czerwony, bo było tam mnóstwo komunistów przedwojennych. Później dopiero otrzeźwieli, jak zobaczyli, co to jest komuna ze wschodu płynąca. Bo oni byli naprawdę komunistami. Aha, i w Radomiu, w Radomiu został zastępcą burmistrza nadleśniczy, którego synowie byli w partyzantce razem ze mną. Nadleśniczy z Lasów Starachowickich, który był i tak: i z nami trzymał, i z AL-em trzymał, ze wszystkimi był w zgodzie. I właśnie z uwagi na to, że dwóch takich wybijających się ludowców, to znaczy o nazwisku Świostek, pamiętam, drugi był Peowiak. No i, i tym. Jak on się nazywał? Iwańczyk, Eugeniusz Iwańczyk, pierwszy wojewoda kielecki, o którym wspominałem, zdaje się. To on ich dobrze znał, no i jego zrobili po wojnie zaraz zastępcą burmistrza miasta Radomia. I bardzo dobrze, że jego zrobili, bo zaraz po wojnie, to jak ja się dowiedziałem, że on jest zastępcą burmistrza, to nie można było się poruszać po terenie, to dał mi taką przepustkę do, niby…
    </section>
    <section>
        <time>9198</time>Aha, dał mi przepustkę jako członka ekipy, która rozdzielała ziemię. Nie wiem, jak oni się wtedy nazywali, parcelacja ziemi była. No i ja byłem takim lewym członkiem tej organizacji, żebym mógł się poruszać po terenie. Dzięki niemu mój brat dostał mieszkanie, wtedy, Franek, bo takie trzypokojowe – brata szwagier – dzięki mojej protekcji, no i znajomości z panem leśniczym Langerem. Marian Langer, który zresztą mniej wiecej, jego podobizna w mojej książce. Był bardzo taki uczynny. Dla wszystkich był przyjacielem. No, później, już jak ja wyjechałem, ukrywałem się, to już się nasze znajomości skończyły. Ale miałem kontakt z jego synami, który mieszkał jeden w Warszawie, a jeden mieszkał w Wałbrzychu, na Dolnym Śląsku. Też się ukrywali po wojnie jakiś czas. No ale z uwagi na to, że tato był na takim stanowisku, miał wejścia, bo ci jego znajomi z AL- u mieli funkcje kierownicze, nawet w Ministerstwie Bezpieczeństwa. Taki „Brzoza”, na przykład, który znał pana Langiera, był dyrektor dziesiątego (5; 0:07:23) departamentu.
    </section>
    <section>
        <time>9303</time>Synowie jego nie ukrywali się tak jak ja, na przykład, czy inni moi koledzy. Bo mieli tatę zawsze na zapleczu, który interweniował w razie aresztowania ich. Zresztą oczywiście ze skutkiem. Co by jeszcze? Co jeszcze z tych wspomnień Panu powiedzieć moich? Znaczy, i podstawy, i takie partyzanckie przygotowania do partyzantki miały miejsce w szeregach Szarych Szeregów. Później Szare Szeregi zostały wchłonięte przez AK, jak Pan pamięta. Pan nie może pamiętać, ale… <span style="font-weight: bold;">Wiem.</span> Z literatury na pewno, czytał na ten temat. Tak że te przygotowania bardzo się opłaciły, bo już wiedzieliśmy, czym się strzela. To było najważniejsze. Wiedzieliśmy, jak obsłużyć karabin maszynowy, jak go rozebrać, jak go wyczyścić i różną broń. Krótką i długą. No co jeszcze mamy? <span style="font-weight: bold;">Chciałem się zapytać o okres nauki w tej szkole technicznej w Radomiu, </span>Tak.<span style="font-weight: bold;"> o której Pan wspominał. Tutaj też jakby Pan mógł przypomnieć sobie nauczycieli, kolegów ze szkoły. I w ogóle samą naukę jak Pan pamięta?</span>
    </section>
    <section>
        <time>9410</time>No, nauka jak nauka. Moi rodzice mieszkali w Seredzicach, ja mieszkałem z bratem, u brata w Radomiu. Razem z bratem żeśmy mieszkali, który pracował w Radomiu. Dostawałem, idąc do szkoły, od brata 50 groszy na kanapkę. 50 groszy. To była bułka, fantastyczna, z szynką. I to w czasie przerwy, w okresie godziny 10, 11 wcinało się to w czasie przerwy. No, to tyle pamiętam, że te 50 groszy to była bardzo ważna kwota. (5; 0:10:00) Bo to była bułka z szynką. Bardzo smaczna szynka i smaczna bułka. W każdym bądź razie pamiętam wędliny i w ogóle pieczywo. No to gdzie tam porównywać dzisiejsze pieczywo do tamtego. Wszystko było takie smaczne jakieś. No, nie było napchane tymi, tą chemią. Bo dzisiaj to wszystko mamy, wie Pan, po tej chemii. I dlatego to jest takie niesmaczne i niezdrowe zarazem. A przed wojną były te produkty z naturalnego zboża, z naturalnego nawozu. I to było takie zdrowe, pyszne, smaczne i przyjemne.
    </section>
    <section>
        <time>9505</time>Nauczyciele. Nauczyciele tak jak nauczyciele, no. Byli bardzo rygorystyczni, wymagali. Pamiętam taką psotę, którą wyrządziłem wraz z moimi. Miałem dwóch kumpli takich. Jeden się nazywał, Kostek na niego mówiliśmy. Kostek, Kostek. No, jakże się on nazywał? No, Kostek, nie pamiętam nazwiska w tej chwili. Może sobie przypomnę. Drugi był Ryszard Bomba. Bomba się nazywał. No i ta trójka nasza to była takich chuliganów, jak dziś się określa. Psociliśmy tam, różne psotyśmy robili. Pamiętam taki przypadek ze szkoły właśnie. Mieliśmy takiego kolegę, nazywał się też Józef Machnio. Mieszkał w Sadkowie. Sadków to jest dzielnica Radomia, tam gdzie się lotnisko mieści w Radomiu obecnie. Jego ojciec miał duży sad drzew owocowych. I pamiętam, ten nasz kolega, te wczesne papierówki tak zwane, jabłka, przynosił na przerwę, wcinał. Ale żeby kogoś poczęstował, to nie. Mówi: <span style="font-style: italic;">– Nie, bo tato dał mi tylko dwa jabłka czy trzy i to są dla mnie.</span> Był taki jakiś skąpy, tak żeśmy go wtedy określali.
    </section>
    <section>
        <time>9613</time>To może tego nie będę opowiadał? <span style="font-weight: bold;">Nie proszę, proszę mówić. No to jest wspomnienie z dzieciństwa.</span> To myśmy się w tą trójkę umówili kiedyś, że pójdziemy nocą i tych jabłek przyniesiemy dla całej klasy. Ale kiedyśmy przeskoczyli przez parkan tego sadu owocowego, okazuje się, że jego ojciec tam pilnował tego sadu. Ale tatęśmy nakryli kożuchem czy jakimś tam płaszczem, jabłkaśmy obtrzęśli i cały wór jabłek żeśmy przynieśli do Radomia. No, na początku żeśmy nikogo nie częstowali, żeby się nie zdradzić. Dopiero po paru dniach te jabłkaśmy, częstowali innych. Nie wiem, czy on się zorientował, ale pytamy go. Mówię: <span style="font-style: italic;">– No, słuchaj, Machnio, dlaczego ty nie masz jabłek dzisiaj? – A bo było jakiś trzech bandytów, tatę nakryli koszulą i obtrzęśli wszystkie jabłka. </span>To był wyczynek właśnie taki młodości naszej, taki. Dzisiaj nazywa się to chuligani, tak? No, ale czasem trzeba było coś taki wyskok zrobić dla zabawy.
    </section>
    <section>
        <time>9696</time>No, tak że ja się nie mam co chwalić swoją młodością, bo prawie że tą naszą trójkę nie wyrzucono ze szkoły. Tak żeśmy nabroili swego czasu. <span style="font-weight: bold;"> A proszę powiedzieć, no bo to była szkoła techniczna, tak? Czyli ona była jakoś </span>Tak, tak. <span style="font-weight: bold;">ukierunkowana, miała jakiś profil. </span>Myśmy byli... <span style="font-weight: bold;">Jak wyglądała nauka? W sensie, jakiego rodzaju specyfikacja była tam?</span> No, ja chodziłem na tak zwany kurs budowlany. No to więc były stroje budowlane, tych przedmiotów wszystkich nie pamiętam. Ale pamiętam tylko, że dla mnie była osobiście bardzo trudna wtedy, w tym okresie, matematyka, fizyka. Musiał mi korepetycji udzielać brat, bo sam nie dawałem rady nawet w niektórych lekcjach, które musiałem odrabiać. Te lekcje były zadawane do domu, tak zwane zadanie do wykonania. Dzisiaj nie wiem, jakie praktyki są w tym zakresie. Ale myśmy oprócz szkoły jeszcze pracowali w domu twardo. I to była dobra nauka, bo wtedy była pełna edukacja.
    </section>
    <section>
        <time>9786</time>Nie taka po łebkach. Tak że w końcu i tą matematykę opanowałem, i fizykę. Fizykę, co najlepszym jest dowodem, że po wojnie zaraz pracowałem przez okres trzech lat w technikum budowlanym jako wykładowca fizyki właśnie. Tak że to się przydało. To znaczy, miałem wykłady ze statyki i z żelbetu tak zwanego. Bo to w tych licealnych klasach budowlanych tak to się określało. Ale byłem taki <span style="font-style: italic;">gieroj </span>dzięki tej dyscyplinie nauki początkującej. Wykładowcy jak wykładowcy. Zawsze byli bardzo wymagający. Poza tym, Niemcy w tych szkołach takich technicznych to ustawili ten personel, który miał miejsce przed wojną, ale dyrektorami byli <span style="font-style: italic;">Volksdeutsche </span>albo Niemcy. To znaczy, już mówię o czasie powojennym zaraz, w latach 40.<span style="font-weight: bold;"> A w związku z wybuchem wojny Pan zakończył tą edukację właśnie. Czy ona jeszcze </span>? (5; 0:18:14) To znaczy, to Panu opowiadałem, że wtedy otwarto tak zwaną szkołę rzemiosł, trzyletnią.
    </section>
    <section>
        <time>9890</time>No i ja byłem na trzecim roku tej szkoły rzemiosł. To myśmy o tym mówili na początku, Pan pytał o to. Ja wtedy, po jakiejś tam akcji, już jako bojówkarz, po zaświadczeniu wydanym przez Stacharzewskiego. Stacharzewski się nazywał ten harcmistrz. Tadeusz Stacharzewski, o. Czasem sobie człowiek przypomina te nazwiska zapomniane. Stacharzewski to był przyjacielem mojego brata, tego lotnika.<span style="font-weight: bold;"> Tak, ale być może tutaj nie do końca jest oczywiste dla kogoś, kto nie jest w tej historii, jakie było połączenie między tą szkołą techniczną a tą dodatkową szkołą, o której Pan mówi. Więc chodzi o to, czy nauka się zakończyła po drugiej klasie tej szkoły technicznej i później była? </span>Po drugiej klasie, tak jak Panu opowiadałem, w 1940 roku Niemcy otwarli tą szkołę rzemiosł. Ja byłem na trzecim roku i ta moja edukacja na trzecim roku niedokończonym się skończyła.
    </section>
    <section>
        <time>9953</time>Wtedy już się zacząłem ukrywać, byłem już bojówkarzem na całego i wtedy już to, co opowiadałem w poprzednim pańskim wywiadzie. Starachowice, partyzantka. To co, może odtworzymy? <span style="font-weight: bold;">Chwileczkę, bo chciałbym jeszcze dokończyć ten etap przed wojną.</span> Tak? <span style="font-weight: bold;">Chciałem zapytać tutaj o taką kolejną rzecz. A mianowicie o to, jak Pan wspomina Żydów przed wojną?</span> Żydów? (5; 0:20:00) No, Żydów było bardzo wiele. Ale Żydzi byli przeważnie w miasteczkach. Żydzi nie parali się pracą fizyczną, rolnictwem czy innymi dziedzinami w tym zakresie, tylko mieli sklepy, sklepiki. Nie pamiętam, nie pamiętam, wtedy ilu było Żydów w Iłży, bo wieś Seredzice się łączyła, dochodziła do Iłży. Ale pamiętam, że oni tylko handlowali, zajmowali się handlem. Czasem skupowali coś po wioskach, wozili tam jakieś drobiazgi i wymieniali to za żywność czy co, jakieś inne towary. Taka była wymiana towarowa.
    </section>
    <section>
        <time>10053</time>Tacy handlarze objezdni tak zwani to byli Żydzi. No i cóż. Nie było jakiegoś nastawienia takiego wrogiego do Żydów w tym okresie czasu, jak pamiętam. Było to przyjaźnie raczej, było takie przyjazne nastawienie, ale oni się oczywiście czuli powyżej tych gojów, jak to określali często naszą polską społeczność. Tak że, na przykład, w ubrania czy coś to zaopatrywaliśmy się w sklepach żydowskich. Całą garderobę. Tak że tam się wszystko kupowało. <span style="font-weight: bold;">A miał Pan jakieś bezpośrednie kontakty z Żydami, właśnie nie wiem, na przykład w szkole, czy takie poza handlem, powiedzmy?</span> A… <span style="font-weight: bold;">Takie sporadyczne.</span> W szkole to miałem później na Politechnice już, Wrocławskiej. Było paru Żydów, którzy. W tej chwili nie wiem. Jeden z nich był nawet rektorem w Hajfie po skończeniu Politechniki Wrocławskiej. To był moim kolegą. Jeszcze tam jakaś babka była, też Żydówka, z którą żeśmy utrzymywali kontakt.
    </section>
    <section>
        <time>10140</time>No i w partyzantce, tak jak Panu wspomniałem. Nie było jakiegoś wrogiego nastawienia, ja nie pamiętam, jeżeli chodzi o mnie i moich najbliższych. To raczej to były przyjazne stosunki z Żydami. Przyjazne stosunki. I ja na przykład w Radomiu... Pierwszą moją dziewczyną taką, którą można określić jako pierwsza miłość, była córka adwokata Żyda, Żydówka. Bardzo ładna dziewczyna zresztą. I miała starszego brata, którzy chodzili obydwoje do gimnazjum ogólnokształcącego. A ojciec był adwokatem. Mama nie wiem, zmarła ich widocznie czy coś. Później, jak Niemcy zaczęli ich do getta spędzać, to ja tą. Jakżeż ona miała na imię? Nie pamiętam. No, przypomnę sobie. W każdym bądź razie ją i jej brata chciałem zabrać do lasu, chciałem ich ukryć. No ale oni chcieli być z ojcem. I zginęli, prawdopodobnie wszyscy, w Oświęcimiu. A tak by na pewno przeżyli. Bo ja wtedy bym ich. Bo już miałem takie meliny tak zwane, gdzie mogli się przechować do roku, do czasu, kiedy ja, jak partyzantka powstała w tym terenie.
    </section>
    <section>
        <time>10243</time>I ja bym wtedy zabrał ich do partyzantki. Tak jak było takie rodzeństwo, tak ja mówiłem Panu. I później ten warszawiak, który tą mamę ulokował. Tak że ta propaganda, która dzisiaj istnieje, że tam byliśmy anty, anty, to to jest nieprawda, nieprawda. W każdym bądź razie ja tak to odbieram i tak to pamiętam. Może były jakieś takie bojówki z tych skrajnych, endeckich stowarzyszeń, które tam podpalały brody Żydom. Ale tego ja nie pamiętam ani tego nie widziałem. Tak że stosunek był raczej przyjazny. <span style="font-weight: bold;">Bo zaczął tutaj Pan mówić o tych stosunkach w Iłży i przeszedł Pan do tej pierwszej miłości w Radomiu. A chciałem też zapytać o to, czy te środowiska żydowskie, czy te relacje polsko-żydowskie, czy Pana znajomości też już później, czy w Radomiu wyglądały jakoś trochę inaczej niż w Iłży?</span> Chyba tak. Bo tu raczej byli tacy więcej kulturalni Żydzi, w Radomiu mieszkali.
    </section>
    <section>
        <time>10326</time>Zresztą ja się obracałem w towarzystwie, w towarzystwie takich Żydów już, gdzie ich rodzice byli lekarzami, adwokatami, sędziami. To była inteligencja taka żydowska już. I dzieci mieli w gimnazjach. Jakżeż było na imię tej mojej? No, mniejsza z tym, przypomnę sobie. <span style="font-weight: bold;">A czy mógłbym zapytać o to, jak Pan ją wspomina? Bo to taki bardzo, gdzieś tam, dla młodego</span> No, bardzo pozytywnie. Ja byłem po prostu wtedy. To była moja pierwsza dziewczyna, którą poznałem i w której się bujałem. Byłem w niej zakochany. I chciałem ją koniecznie ocalić, ale tato zarządził inaczej. Jej tato. I wtedy zginął jej tato, jej brat starszy, który był bardzo fajnym kolegą, z którym się przyjaźniłem. Też imiona ich pozapominałem po prostu, no, wywietrzało mi teraz. Ale to była bardzo fajna rodzina, która mieszkała w tym bloku, gdzie ja mieszkałem. Dlatego w takiej przyjaźni żeśmy byli. Też wyjeżdżałem poza miasto z nimi. I rowery mieliśmy.
    </section>
    <section>
        <time>10406</time>Pierwsze rowery, jakie powstały, tak zwane balony – to były drewniane obręcze. Tymi rowerami jeździliśmy na wycieczki sobie wspólnie. Właśnie z nimi. I było bardzo fajnie. <span style="font-weight: bold;">Był Pan kiedyś w synagodze, przed wojną?</span> Nie, nie byłem. Nie byłem, chociaż przyznam, że byłem zaproszony do Izraela przez mojego przyjaciela. Tego z partyzantki, właśnie, warszawiaka. No ale jakoś wtedy były takie czasy, że nie mogłem otrzymać ani paszportu, ani żadnej wizy, bo byłem pod ochroną wiadomo kogo.<span style="font-weight: bold;"> Dobrze, to jeszcze jedno pytanie przed przerwą. Chciałem zapytać o to, czy jakieś inne, że tak powiem, mniejszości narodowe czy etniczne poza Żydami wspomnianymi tutaj, czy Pan przed wojną pamięta, z sąsiedztwa, czy z tych miasteczek? </span>No, byli na przykład Romowie, Cygani tak zwani, tak? Cygani, którzy taborami całymi przemieszczali się i przeważnie obozowiska ich były właśnie w tej Puszczy Iłżeckiej.
    </section>
    <section>
        <time>10491</time>Pamiętam taką historię. Jechałem z moim ojcem po drzewo do lasu. Taką, odkrytym jakimś wozem parokonnym. Ojciec mnie zabrał, żebym mu pomagał tam drzewo załadować. I jechaliśmy taką drogą. Tak jak wspominałem wcześniej, Lasy Starachowickie były podzielone siatką współrzędnych na dukty i leżnie. Jechaliśmy taką leżnią i nagle bryczka stała w poprzek tej drogi, cygańska bryczka. No i patrzymy, obozowisko Cyganów. Ojciec był mój bardzo silnym mężczyzną, bardzo silnym. Dlatego to opowiadam. Ponieważ poszedł prosić, żeby tą bryczkę zabrali. A Cyganie zaczęli tam, niechętnie to chcieli robić. Czy mówili: <span style="font-style: italic;">– Zawracaj.</span> Czy coś takiego, nie wiem. To ojciec wziął za dyszel tą bryczkę, zakołował nią i rzucił w krzaki. Pan sobie wyobraża, co on miał za parę? To ja byłem wtedy zdumiony w ogóle tą siłą fizyczną ojca. I wtedy Cyganie się już chyba przestraszyli. Pojechaliśmy dalej, po drzewo.
    </section>
    <section>
        <time>10589</time>(5; 0:30:00) To to zapamiętałem z mojej młodości dlatego, że utkwił mi w pamięci ten wyczyn mojego ojca. Że musiał być bardzo silnym mężczyzną, skoro taka bryczka nie robiła dla niego trudności, żeby z nią zakołować. Coś niesamowitego. No ale tak to było. <span style="font-weight: bold;">Dużo tych Cyganów, Romów było tam w okolicy?</span> To znaczy, jak ja zapamiętałem wtedy tą grupę, to może ich było sześć rodzin jakieś. Sześć do siedmiu rodzin. No, Cyganki przeważnie chodziły po wiosce i zarabiały na życie. A Cygani grali w karty, fajki palili. No, niektórzy wyrabiali tą, tak zwane patelnie, tak? Z tego się utrzymywali. Ale to właśnie nie było takich stałych miejsc Cyganów, tylko taborami jeździli. Z wioski to wioski. Znaczy przeważnie w lesie rozkładali obozowiskiem. <span style="font-weight: bold;">A jaki stosunek Polacy mieli do nich? Pan pamięta, co się mówiło wtedy?</span> Nooo, różnie. Uważaj na Cyganów, bo kradną. Uważaj na Cygankę, bo kradnie.
    </section>
    <section>
        <time>10680</time>Takie były opinie wtedy. To byłoby tylko tyle, już więcej tam nie pamiętam z tych czasów, żeby były jakieś szczególne przypadki, gdzie nasza społeczność byłaby tak nastawiona negatywnie do nich. Raczej podkarmiano ich i tolerowano w tych okolicach, w których się oni znajdowali. (6; 0:00:00) <span style="font-weight: bold;">Chciałbym zapytać o ten okres już powojenny i o konkretnie taki rozdział, którym jest edukacja Pana, czyli kontynuacja edukacji we Wrocławiu, w liceum. Czy może Pan powiedzieć, jaka to była właśnie wtedy atmosfera, po końcu wojny?</span> Już wspomniałem, że wtedy miałem już nowe nazwisko. Nazywałem się Stanisław Kostrzewa i to też mówiliśmy na ten temat, że się zatrzymałem u mojego wujka, który był księdzem na Sępolnie. Opowiadałem o tym. <span style="font-weight: bold;">Tak, ale chciałem zapytać o atmosferę, która panowała jakby wtedy po tym oficjalnym oswobodzeniu, a w sytuacji, w której ciężko było dalej. </span>Atmosfera była nieprzyjemna.
    </section>
    <section>
        <time>10758</time>Każdy bał się jeden drugiego. Nie spotykaliśmy się z kolegami, bo byliśmy obserwowani przez UB. Całe nasze jakieś spotkania, czy jakieś osobiste przeżycia były nagrywane. Ja wtedy, nie wiem, nie pamiętam, jak byłem we Wrocławiu, czy tak mnie pilnie obserwowano? Bo przeważnie nie wychodziłem na miasto, pracowałem przy odbudowie kościoła jako fizyczny pracownik. Miałem kombinezon, byłem ubrudzony cegłą, wapnem i wtedy mnie nie zauważano. Myślano, że ja jestem normalnym śmiertelnikiem pracującym przy budowie kościoła. Tak że tam miałem spokój. Na pewno tam mnie poszukiwano pod właściwym nazwiskiem, no, ale tu się jakoś tak zameldowałem, że był spokój. Chodziłem na spacery właśnie na cmentarz, szukałem nazwisk znajomych. Tam blisko jest Odra. Chodziłem nad Odrę, tam utopiłem mój pistolet, który zabrałem ze sobą na ziemie zachodnie.
    </section>
    <section>
        <time>10849</time>Z magazynkiem, ze wszystkim, zawinąłem go. Może tam leży jeszcze gdzieś. Utopiłem go wówczas, bo tak mi wujek doradził, żeby, broń Boże, żadnej broni u niego nie było, bo w czasie rewizji czy coś, to byłaby klapa. On by miał nieprzyjemności i ja też. No i tak się stało. I stamtąd, tam byłem parę miesięcy u wujka i wyjechałem. Wtedy... Aha, wtedy już poznałem, tak jak mówiłem, tą moją żonę. Sympatią wtedy była, moją narzeczoną. I dowiedziałem się, że jej ojciec jest w Strzelinie i ona wyjeżdża do Strzelina ze Starachowic, do taty. No więc chciałem się z nią spotkać. I tam się spotkałem, tam mieszkałem. U takiej rodziny poznańskiej miałem pokój. Później, jak już po ślubie, to wiadomo – u teścia. I pracowałem w PUR-ze. I tam wtedy zacząłem się dokształcać. Chciałem koniecznie uzyskać maturę. Z uwagi na to, że w międzyczasie byłem na jakichś kompletach tajnych, tak że miałem tak zwaną małą maturę.
    </section>
    <section>
        <time>10948</time>I wtedy już do drugiej klasy licealnej mnie przyjęto czy coś. Bo jak człowiek ma taką szkołę życia, to wiadomo. To wszystko, co przekazują nauczyciele, to szybko się wchłania. I wtedy właśnie było to spotkanie przypadkowe z kolegą z partyzantki. Nazywał się Stępień Ryszard, który, jak wychodziłem ze szkoły, powiedział: – <span style="font-style: italic;">Serwus „Tygrys”! Kopę lat!</span> Aleśmy o tym mówili. I wtedy to zatrzymanie moje, wyjazd do Wrocławia, do wujka mojej żony. I tam zacząłem pracować w takiej, w przedsiębiorstwie prywatnym. Grupa inżynierów, panowie, Persidok się nazywał ten ojciec i dwóch synów. Wszyscy inżynierowie z Warszawy. Przyjechali założyć tą firmę. Budowali mosty, odbudowywali. Przeważnie mosty i różne obiekty. Ja tam byłem zatrudniony jako technik przy budowie mostu Grunwaldzkiego, ale z uwagi na to, że oni byli fachowcami i byłem tam protegowanym, że tak powiem, pracownikiem przez nasze służby, to traktowano mnie bardzo ulgowo.
    </section>
    <section>
        <time>11052</time>Tak że miałem taki nadzór nad pracami przy odbudowie mostu Grunwaldzkiego we Wrocławiu. Bo most był zawalony, musieliśmy te przęsła podnosić do góry. To ja tam doglądałem i chodziłem na politechnikę. I tak zakończyłem pierwszy rok politechniki, no a drugi, na drugi rok już, niestety, nie wstąpiłem, bo byłem aresztowany. <span style="font-weight: bold;">A to chwileczkę. Nim dojdziemy do tego tematu politechniki, chciałem zapytać o to, jak Pan pamięta maturę?</span> Maturę uzyskałem w liceum budowlanym we Wrocławiu. Bo wtedy, po tym zatrzymaniu mnie w Strzelinie i kiedy mnie tam wykupiono, że tak powiem, to wyjechałem do Wrocławia, tak jak Panu wspomniałem, do wujka mojej żony. I tam wstąpiłem do technikum budowlanego na ulicy Dawida. Tam była już ostatnia klasa licealna, jak mnie przyjęto, i tam zdałem maturę, tam uzyskałem maturę. To był rok 1947, nie. 1947? 1946. Koniec 1946.
    </section>
    <section>
        <time>11146</time>A w 1947 już byłem na pierwszym roku politechniki. Bo w 1947 na drugi rok. Nie, zaraz, przepraszam, pomyliłem daty. Po pierwszym roku, bo mnie aresztowano we wrześniu roku 1948. Czyli maturę musiałem zrobić w 1947. Tak, w 1947. I to dzięki temu, że po prostu żywił nas wujek, a pieniądze dostawaliśmy od mojego teścia, któremu się dobrze wtedy powodziło, bo, tak jak wcześniej wspomniałem, miał ten warsztat samochodowy, tam Niemców zatrudniał. Miał sklep. Tak że od czasu do czasu przyjeżdżał do nas, podrzucał nam jakąś gotówkę. I tak kończyłem ten pierwszy rok politechniki. <span style="font-weight: bold;">No właśnie. A w materiałach informacyjnych na Pana temat, w sensie publikacji w książce, można przeczytać o tym, że Pan, dla Pana była to pewnego rodzaju misja związana z odbudową tej nowej </span>Rzeczywistości. <span style="font-weight: bold;">rzeczywistości. </span>Ta. <span style="font-weight: bold;">Czyli przez tą architekturę dopełniał Pan tą wcześniejszą misję. </span>Tak, tak.
    </section>
    <section>
        <time>11253</time><span style="font-weight: bold;">Proszę powiedzieć o tym, czym jeszcze dla Pana były te studia właśnie i jak one przebiegały. Poza tutaj tym kontekstem, o którym Pan wspomniał, trudów politycznych, ale...</span> To dla mnie była bardzo mocna harówka. Bo te studia. W tej chwili one są ulgowo, więcej ulgowo traktowane. A wtedy tośmy jak najszybciej chcieli przygotować kadrę techniczną, bo taka była potrzeba. Na przykład, jestem w tej chwili zaskoczony, bo dwa lata temu była obchodzona, obchodzone któreś tam... Politechniki Wrocławskiej. (6; 0:10:00) I moi przyjaciele z tamtych czasów, którzy byli akowcami, niektórzy z nich, a niektórzy się w ogóle nie przyznawali, zapisali się do partii, skończyli politechnikę, byli profesorami. No, później się ujawnili. Dowiedziałem się, że tylu kolegów mam akowców na politechnice, którzy byli profesorami. I wszyscy się przyznawali do AK.
    </section>
    <section>
        <time>11341</time>Mam na przykład takiego przyjaciela, akowca, który ze mną cały czas utrzymuje kontakt, który był profesorem. Opracował tą książkę, Kazimierz Banyś. To profesor Banyś, kolega, który do partii się zapisał, bo powiedział mi, że nigdy by doktoratu nie zrobił i na politechnice nie został. Jak później... A myśmy wtedy, nas goniono. To jest taka, 90-lecie obchodził z hukiem na politechnice też. Przysłał mi materiały z tego tytułu. Tutaj jest jego dla mnie. Przeczyta Pan to? <span style="font-weight: bold;">„Przyjmij moją osiemnastą książkę z okazji mych urodzin. Życzę Wam zdrowia i zadowolenia”.</span> No. Oni mieli czas, żeby skończyć studia, żeby zostać profesorami, a nam to nie było pisane. I właśnie to mnie najbardziej denerwuje, że taki profesor Kubita, profesor Dąbrowski, profesor Kolędowicz, Skibiński – wszyscy nie przyznawali się, że byli w AK. Byli partyjni, porobili doktoraty, zostali profesorami. I teraz, jak się zmieniło, po Solidarności, nagle ja czytam, że wszyscy byli w AK.
    </section>
    <section>
        <time>11435</time>To co to jest? Dla mnie to jest tchórzostwo. Co to znaczy? Tak samo jak ten mój kolega Banyś. Też się nie przyznawał, że był w AK. Zresztą brat jego był wielce partyjny. Starszy brat był lekarzem w szpitalu MSW, ordynatorem był. Ten świat jest tak pokręcony, jak Pan widzi. Są ludzie i ludziska. Są ludzie z takim, jak ja to nazywam, z krzywym kręgosłupem, bo ja, niestety, zachowuję jakoś prosty kręgosłup. Mówiłem zawsze prawdę. Jak mnie już ujawniono i dostałem ten przywilej od władzy ludowej dzięki moim towarzyszom, których uratowałem, z Armenii. Dlatego rozmawiamy dzisiaj z Panem. Bo oni by dalej pracowali, a mnie już by nie było. Dostałbym w czapę, bo skazany sto dni jeszcze czeka na wyrok, wykonanie wyroku. To były makabryczne historie. Ja o tych sprawach z niechęcią opowiadam, ponieważ nie mogę tego zrozumieć, że opatrzność mi dała takie dobrodziejstwo. A moi koledzy zostali skończeni, rozstrzelani. I dzisiaj mam kochać to towarzystwo.
    </section>
    <section>
        <time>11540</time>Bo jak tak obserwuję tą politykę, to zamiast się łączyć, wspólnie budować ten kraj, to się kłócą nawzajem i każdy tylko walczy o koryto, za przeproszeniem. Żadnego patriotyzmu nie ma w tych rządzących. Nic nie ma. To jest niesamowita historia. Jak ja słyszę wszędzie, to to jest powtórka PRL-u po prostu. Coś niesamowitego. I w takiej atmosferze musimy żyć. Tak że jak my odejdziemy, to nie wiem. Odchodzimy i kończy się ta nasza polska sprawa, powiedziałbym. Co dalej będzie z tą moją ojczyzną, o którą walczyłem, to nie wiem. A powinniśmy zachować tożsamość. Tak jak powiedział marszałek Piłsudski: „Kto nie szanuje przeszłości, nie wart jest przyszłości”. I to jest taka prawda. Tak że ja się nie mam co martwić, bo nie wiadomo, ile jeszcze mi dano pożyć. Czy miesiąc? Dwa? Rok? Może, nie wiem. Zawsze moja małżonka się martwiła, że ja. Bo ja zawsze mówiłem, że ja wcześniej odejdę od niej.
    </section>
    <section>
        <time>11640</time>Niestety, ona odeszła tak nagle. Z którą byłem bardzo związany, ponieważ znała moje okupacyjne sprawy. Tam, kiedy ranny wychodziłem od niej z piwnicy, powiedziałem: <span style="font-style: italic;">– Trzymaj się mała. Jak przeżyję, to wrócę do ciebie. </span>I tak się stało. I ona, pamiętając tą sprawę, była naprawdę naj- naj- mamą i żoną. Byliśmy naprawdę szczęśliwym małżeństwem do końca. To 66 sześć lat małżeństwa. A teraz, kiedy ona odeszła, to ja sobie nie mogę znaleźć miejsca po prostu. Kiedy kładę się spać, to zawsze wspominam ten czas, który minął. I już nie wróci. I w tej chwili, w moim wieku ten czas tak szybko upływa. <span style="font-weight: bold;">A czy mógłby Pan o tym właśnie opowiedzieć, bo o tym podczas ostatniego spotkania nie wspominał Pan, ale czy mógłby Pan opowiedzieć, w jakich okoliczność Pan zapoznał swą przyszłą małżonkę? </span>O tym jest w tym filmie, któryśmy tutaj oglądali.
    </section>
    <section>
        <time>11731</time>Ja nie opowiadałem Panu chyba o tym, bo wtedy właśnie z tym porucznikiem Zygmuntem Śliwińskim, o którym tam wspominam – on miał pseudonim „Zew” bodajże czy coś takiego – w biały dzień namierzyliśmy gestapowca, który wracał z plaży. Nie pamiętam, czy wracał wtedy z żoną, czy w jakimś innym towarzystwie. W każdym bądź razie my utłukliśmy go tam i wtedy zostałem ranny, uciekając, bo ktoś, jak żandarmeria się zorganizowała, to ktoś musiał ich, wskazać nas. Gdzieśmy, w którą stronę żeśmy szli. I podążała z nami jakaś chyba 12-osobowa liczba tych żandarmów. I kiedy nas zobaczyli, to zaczęli strzelać i myśmy się zaczęli ostrzeliwać. I potem ? (6; 0:18:13) w strzelaniu, w czasie tej strzelaniny ja dostałem w nadudzie nogi prawej. Nie mogłem uciekać już, a mieliśmy na takich różańcach tak zwanych po dwie krótkie bronie za pasem. Ostrzeliwaliśmy się z jednej ręki. I kiedy ja dostałem, mówię: <span style="font-style: italic;">– Zygmunt, nie mogę dalej. </span>
    </section>
    <section>
        <time>11823</time>Ja byłem w butach z cholewami, takie oficerki miałem wtedy, w bryczesach. No ale pełny but krwi. I zostałem w takim dołku pod jałowcem. A to doświadczony oficer, odbił pod kątem 90 stopni, zaczął walić z dwóch rąk. I oni poszli na niego, na odgłos tych strzałów. On ocalał i ja też. Wieczorem właśnie, bo nie wiem czy Pan zna Starachowice, ale za terenem fabryki, która się nazywała za okupacji Hermann Göring Werke, jest taka ulica i za tą ulicą jest las, cały czas las jest. I myśmy tam do tego lasu uciekali. I ja wtedy pod tą ulicę podszedłem. To była tak zwana Orłowo dzielnica. Dzielnica urzędnicza tak zwana, to były wille takie jednorodzinne. Prawie że w lesie usytuowane. I idą dwa podlotki takie tą ulicą o zmierzchu. A ja do takiego rowu się doczołgałem i mówię: <span style="font-style: italic;">– Halo! </span>A one zaczęły uciekać. (6; 0:20:00) Mówię: <span style="font-style: italic;">– Stój, bo strzelam, do mnie! </span>One takie drżące podeszły: <span style="font-style: italic;">– Jak się nazywasz? – ? </span>(6; 0:20:07) <span style="font-style: italic;">– A ty? – Danuta Pawlicka.</span> To jest właśnie ta pani.
    </section>
    <section>
        <time>11919</time>Moja żona późniejsza. I tak ocalałem. Po trzytygodniowym pobycie w piwnicach, na sienniku ze słomy, podkarmiany. Pamiętam, że przychodził do tego taki doktor Włomperski, który był członkiem naszej organizacji, z pielęgniarką. Dostałem serię zastrzyków i po trzech tygodniach poszedłem do lasu z powrotem. Takie to były czasy. <span style="font-weight: bold;">I powiedział Pan, że wróci?</span> Jak przeżyję, to wrócę. I właśnie na czołgach radzieckich pojechałem do Starachowic podziękować za melinę. Patrzę, moja dziewczyna się wybrała, taka pannica. No i zaczęliśmy tak do siebie jakoś przyjaźnie, że musimy jechać, rozmawiać. Przyjechałem do domu, powiedziałem mamie, że taka i taka historia jest. <span style="font-style: italic;">– Nie wiadomo </span>– mówię, że: – <span style="font-style: italic;">Być może pobierzemy się, bo ta dziewczyna mi się bardzo podoba.</span> Mama mówi: <span style="font-style: italic;">– To nareszcie się uspokoisz. Pewnie, że tak. Jak podoba ci się dziewczyna, to jak najszybciej się ożeń.</span>
    </section>
    <section>
        <time>12000</time>Bo chciała mama, żeby się uspokoić. Bo to znów byłem w organizacji WiN, do której wciągnąłem moją świętej pamięci żonę. I była łączniczką wtedy w tej organizacji. Aha. Widzi Pan, tego Panu nie opowiadałem. Zaraz po wojnie, kiedy była, zaczęła się organizacja WiN-u, to ja, znów ja byłem szefem takiej bojówki. Aresztowano naszych kolegów, były potrzebne pieniądze. Takie większe przedsiębiorstwa czy sklepy to przekazano zasłużonym partyjnym, oczywiście, którzy byli tam dyrektorami tych przedsiębiorstw, czy. I to były prywatne przeważnie. To myśmy wtedy tam chodzili i nakładaliśmy kontrybucję na nich. Bo pieniądze były nam potrzebne na wykupienie naszych kolegów, którzy siedzieli w więzieniach. A były takie czasy, że za pieniądze można było wydostać kogoś. To ja, szliśmy z kolegą. Wyznaczaliśmy termin i przygotowanie takiej i takiej kwoty. I później wysyłałem. To na przykład moją żonę wysyłałem po odbiór tych pieniędzy.
    </section>
    <section>
        <time>12105</time>Teraz sobie zdałem sprawę, jak ją narażałem, bo taki bydlak, mogło UB czekać. Ale ja zawsze byłem w obstawie uzbrojonej, obserwowałem wejście, kto wchodzi. No, kogoś bym tam może zastrzelił, ale nie wiadomo, jak to by się stało z moją żoną późniejszą i ze mną. Ale takie to były czasy. I ta żona, konspirując ze mną jeszcze w tym okresie czasu. Takie historie łączą, bardzo łączą. Na przykład taka przyjaźń partyzancka to też jest taka dozgonna. Miałem kolegę tu w Warszawie, który pracował w Inko (6; 0:24:12). Pseudonim „Mały”. W czasie likwidacji takiego bunkra na torach kolejowych żeśmy robili przejście w czasie akcji „Burza” dla naszych plutonów i kompanii – został ranny w oko. I ja go wynosiłem z pola walki. I później żeśmy się jakoś zetknęli, odnaleźliśmy się. I pierwszy jego przyjazd do Wrocławia. Przyjechał w delegację bodajże, odwiedzając mnie.
    </section>
    <section>
        <time>12196</time>Wtedy przyjechał mój brat z Radomia, ten pilot i kupiłem wtedy bilety, trzy bilety do teatru. Mieliśmy z żoną iść, z bratem na taki spektakl do teatru. Syn miał wtedy sześć, siedem lat, córka miała rok, dwa. Małe dzieci. I przyjechał Zbyszek wtedy, Bokszański się nazywał, pseudonim „Mały” do Wrocławia. Ja mówię: <span style="font-style: italic;">– Zbyszek, mam trzy bilety. Pójdziesz do teatru. Z moją żoną i moim bratem</span>. <span style="font-style: italic;">– Niee, jak żeście zaplanowali, to nie ma sprawy, Ty masz iść z żoną. Ja się tu zjawiłem niespodziewanie, tak żeś zaplanował, musicie iść.</span> I jedziemy tramwajem do Opery Wrocławskiej – ja mieszkałem na Krzykach – a brat pyta: <span style="font-style: italic;">– A nazwisko tego pana?</span> Ja mówię: <span style="font-style: italic;">– Nie znam. Pseudonim tylko znam. – Jak to? Nie znasz nazwiska i zostawiasz obcego gościa z dziećmi w domu? Jak to tak może być? </span>Ja mówię: <span style="font-style: italic;">– Słuchaj, nie obraź się, ale ja jemu wierzę więcej jak tobie.</span> Tak to było, niestety. Takie przyjaźnie są bardzo mocne.
    </section>
    <section>
        <time>12291</time>Wracamy z teatru, Zbyszek czyta jakąś książkę, dzieci pomyte, położone do łóżeczek i mówię:<span style="font-style: italic;"> – Widzisz? Miałeś jakieś zastrzeżenia do mojego przyjaciela.</span> I tak nieszczęśliwie zginął ten mój kolega, tu w Warszawie. On mieszkał bodajże na Woli, był z psem na spacerze. Przechodząc ulicę, pies przed nim. I samochód odjeżdżał ciężarowy. I on tego psa chciał uchronić i obaj wpadli pod samochód. I zginął w taki sposób. Przeżył partyzantkę i w taki sposób zginął. Mój przyjaciel. Tak że w Warszawie już w zasadzie z tych moich bliskich z tamtych czasów nie mam nikogo. Komendant „Szary”, który mieszkał tu blisko, który mnie często odwiedzał tutaj przed śmiercią, też nie żyje. I tak czeka się. <span style="font-weight: bold;">A czy mógłby Pan opowiedzieć o tych różnych działaniach, związanych z WiN-em właśnie?</span> Jeśli chodzi o te działania powojenne, to polegało to na tym, aby sprawiać lanie tym, którzy donosili na UB czy samym ubekom.
    </section>
    <section>
        <time>12401</time>Nie było rozwałki, ale dostawali taką nauczkę. <span style="font-style: italic;">– Pamiętaj, jak będziesz dalej donosił, to w czapę. </span>I przeważnie taki facet się wtedy ustawiał jak trza. I to zdobywanie pieniędzy. I odbijanie później tych więźniów. Bo mówiłem Panu, że mnie zatrudniono na początku samym do gminy Głaziny na referenta takiego osadnictwa, żebym miał kontakt z terenem. Mieliśmy do dyspozycji rowery, mundury Wojska Polskiego. Też historia była taka. Bo ja te mundury zdobyłem wówczas, jak rozmelinowałem całą kompanię. Kompanię tej Dywizji Kościuszkowskiej, którzy przyszli w obronie, na pomoc powstańcom Warszawy w czasie powstania. To później szereg ich rozstrzeliwano. Procesy im porobiono. Ta cała kompania taka. To nie była cała kompania, to było 120. To jest taka mniej więcej kompania według niemieckiego rynsztunku. Przyszła do lasu i ja dla nich wyrabiałem później kennkarty tak zwane, powyjeżdżali na zachód, ale 25 odnaleźli i rozwalili w PRL-u.
    </section>
    <section>
        <time>12497</time>Taka była rzeczywistość w tamtym okresie czasu. I to było nasze zadanie w zasadzie, w tej, w czasie tej naszej służby w WiN-ie. (6; 0:30:00) To znaczy miałem takie trzy przykłady, trzy historie takie, gdzie zbrojnie. Aha, jak mnie zatrudniono w tej gminie, to przyszedł komendant milicji z Iłży – nazywał się starszy sierżant Bąk – z dwoma milicjantami i mnie aresztowano. Założono mi kajdanki, wsadzono na furmankę i wywieźli mnie do tak zwanego aresztu przejściowego do Iłży. W połowie drogi nagle pan Bąk rozkuwa mnie, mówi: <span style="font-style: italic;">– Niech pan ucieka, panie „Tygrys”. </span>A ja mówię: <span style="font-style: italic;">– Skąd zna moje </span>?(6; 0:30:54). <span style="font-style: italic;">– O, ja znam.</span> Ja mówię: – <span style="font-style: italic;">Jak to, mam uciekać? Będę uciekać, to mi w plecy strzelicie. – Nie, nie, niech pan ucieka, bo jak się pańscy koledzy dowiedzą, że panaśmy aresztowali, to nas piłą na pół rozerżną. </span>No i wtedy rzeczywiście uciekłem. Później tego, co kazał mnie aresztować. To był taki referent osadnictwa rolniczego i mleczności a starostwo się znajdowało w Starachowicach.
    </section>
    <section>
        <time>12600</time>I on właśnie wydał polecenie, żeby odstawiać mleko. Tak jak za okupacji było, żeby rolnicy odstawiali mleko. A ja na naradzie rolników sołtysów powiedziałem: <span style="font-style: italic;">– To powtórka okupacji. Mleka nie będziecie odnosić.</span> Noo, i wtedy pan starosta mówi: <span style="font-style: italic;">– Co to za gieroj tam taki jest, który lekceważy nasze polecenia?</span> I nakazał panu referentowi rolnictwa ze starostwa, żeby rozpoznał sprawę i ten kazał mnie aresztować. Ale jak mnie wypuścili, to ja swoich chłopców dwóch posłałem do pana referenta w starostwie, którzy mu nakazali, że ma 48 godzin do spakowania się i takich bohaterów potrzebują na zachodzie, na ziemiach zachodnich. I ma wyjechać. I wyjechał. Kiedyś, pamiętam, już z żoną odwiedziliśmy wujka żony, który mieszkał w Kamiennej Górze. Idąc ulicą, patrzę, po drugiej stronie idzie ten pan referent, któremu nasi koledzy kazali wyjechać na zachód po moim aresztowaniu. Ale zaczął się pięknie kłaniać już z daleka.
    </section>
    <section>
        <time>12694</time>To ja mówię:<span style="font-style: italic;"> – Chyba nie będzie jakiejś wsypy.</span> I tak to było. Oj.<span style="font-weight: bold;"> A w jakich okolicznościach Pan zaprzestał, jak rozumiem razem z żoną, zaangażowania w taką działalność konspiracyjną? </span>Po wyjeździe na, kiedy ja wyjechałem do mojego wujka do Wrocławia. To było po rozbiciu więzienia w Radomiu. Wyjechałem po 15 września 1945 roku do Wrocławia.<span style="font-weight: bold;"> A nie, ja mówię o tej działalności w WiN-ie, już po.</span> Po tej działalności już, później przestałem, przestałem później pracować w tajnych organizacjach. <span style="font-weight: bold;">I to było jakieś odgórne zalecenie?</span> To znaczy nie było odgórnych zaleceń, bo mnie nie zwolniono wtedy z tej służby. Ale zameldowałem, że z uwagi na to, że mam narzeczoną i chcę skończyć na razie z tą służbą, to przyjęto to do wiadomości po prostu. Bo później mnie chciano zaangażować tutaj, we Wrocławiu, też do WiN-u. To był taki kapitan marszałek, który leży tam na cmentarzu.
    </section>
    <section>
        <time>12780</time>Ja odbudowałem. Opowiadałem Panu chyba o tym, że na polach 122 i 89 bodajże byli chowani nasi koledzy, rozstrzelani przez Urząd Bezpieczeństwa. I tam w chaszczach, w trumnach, po cztery, pięć zwłok było w jednej trumnie. I tam żeśmy postawili – to już ja, moja robota – krzyże takie kamienne. Już mi wojsko pomagało wtedy, była wielka uroczystość odsłonięcia tego. I wtedy zbudowałem pomnik również na Sępolnie. Szkoda, że w telewizji Panu nie pokazałem tego pomnika. Ale przy okazji Panu pokażę. Bo teraz, jak byłem z synem tam we Wrocławiu, tośmy byli na tym cmentarzu. I tam zobaczy Pan, jak z synem jestem przy tym pomniku. Ten pomnik Pan zobaczy, który jest moim dziełem. Przy tym pomniku się tam różne uroczystości odbywały. Oczywiście wojsko już przychodziło na 11 listopada, na 3 maja, na dzień Wszystkich Świętych. Mnóstwo tam ludzi świec składają. Bo tam jest rozstrzelanych dziewięciu kolegów, których Niemcy wtedy. Opowiadałem, wtedy przywieźli do Wrocławia i rozwalili na lotnisku.
    </section>
    <section>
        <time>12889</time>Na lotnisku budowanym na placu Grunwaldzkim, wtedy Festung Breslau. Ano, to takie były czasy. <span style="font-weight: bold;">A czy mógłbym jeszcze zapytać o taką ostatnią dzisiaj rzecz i wrócić niejako do niej, bo trochę Pan zaczął już mówić. Mianowicie o tym okresie już po ukończeniu studiów, okresie pracy zawodowej związanej z budownictwem, architekturą. Czy mógłby Pan powiedzieć w jaki sposób jakby Pan, w pewnym sensie, odbudowywał tą ojczyznę po wojnie. Jak ta ścieżka i kariera się...?</span> Po skończeniu studiów zacząłem pracować w budownictwie, znaczy, Przedsiębiorstwie Budownictwa Przemysłowego, numer 2 to był – takie określenie – we Wrocławiu. Z początku posłano mnie na budowę do Strzelina. Byłem kierownikiem budowy w Strzelinie, gdzieśmy odbudowywali tam takie hale fabryczne. Później mnie oddelegowano do dyrekcji przedsiębiorstwa, gdzie byłem inspektorem kontroli produkcji tak zwanym.
    </section>
    <section>
        <time>12982</time>Najpierw obiekty moje to znajdowały się Iwiny Śląskie koło Bolesławca. Następnie Jelenia Góra, Celwiskoza tak zwana. Odbudowa obiektów na Celwiskozie. Aha. I na tej Celwiskozie miałem też ciekawy temat. Tam pracowało około 240 pracowników naszego przedsiębiorstwa. Przeważnie to byli Ślązacy z Górnego Śląska. Była grupa zbrojeniowa, gdzie majstrem był Werner, Hans Werner. Czy Ludwik Werner, przepraszam. Ludwik Werner. Tam był taki spawacz Kołodziej, też z Górnego Śląska. Ta grupa była bardzo taka zdyscyplinowana, zgrana. O czym ja to zacząłem mówić? <span style="font-weight: bold;">O tej pracy w Jeleniej Górze. </span>Aha, w Jeleniej Górze, tak. I tam była ta grupa zbrojarzy. Pewnego razu, z uwagi na to, że mieli niskie zarobki, zastrajkowali w tym okresie czasu. Dyrektor mnie wzywa. I wtedy byłem inspektorem kontroli produkcji na tej budowie. I mówi: <span style="font-style: italic;">– Słuchaj, co oni wyrabiają? Przecież ich wszystkich zaaresztują, pozamykają. Jedź i przemów nareszcie do nich. </span>
    </section>
    <section>
        <time>13087</time>I w międzyczasie w tej grupie ulokowałem też Ślązaka, który był w Wehrmachcie i przyprowadził kilku kolegów z Wehrmachtu do nas, do partyzantki. Pod koniec wojny już. Zdezerterowali z armii niemieckiej, poddali się, (6; 0:40:00) powiedzieli, że oni chcą walczyć razem z nami. Nazywał się Klita Bolesław. Podoficer Wehrmachtu, były podoficer Wehrmachtu. I ja go ulokowałem w gronie tych hanysów, znaczy Ślązaków, jako zbrojarza. Tak że miałem z nim kontakt. Ja go tam ulokowałem, bo on się ukrywał. Bolesław Klita, tak się nazywał. Pojechałem na tą Celwiskozę, wziąłem go na bok i mówię: <span style="font-style: italic;">– Słuchaj, przemów temu Wernerowi i tym swoim kumplom, żebyście natychmiast przystąpili do pracy, budowali dalej. Wiesz, w jakiej sytuacji tu jesteś. Przecież Ty jesteś spalony. To co Ty chcesz? Żeby was wszystkich aresztowali? Ja wam załatwię stawkę, dostaniecie większe stawki, ale natychmiast macie przystąpić do pracy. Bo dyrektor wezwie służby specjalne, żeby wam przemówić do sumienia.</span> No i rzeczywiście po tej rozmowie on się dogadał z tymi kumplami, przystąpili do pracy.
    </section>
    <section>
        <time>13183</time>Tą sytuację obserwował sekretarz partii, oczywiście z daleka gdzieś. No, ja przyjechałem, rozmawiam z nimi, oni przystępują do pracy. Co to jest? Przyjeżdżam do Wrocławia, na drugi dzień podjeżdża samochód z urzędu bezpieczeństwa i zabierają mnie na UB. Ja przychodzę i jakiś oficer UB do mnie mówi: <span style="font-style: italic;">– No co? Nie zerwało się z tą konspiracją w dalszym ciągu? Ma się, ma się jeszcze tych ludzi w terenie?</span> Ja mówię: <span style="font-style: italic;">– O czym wy mówicie? – No jak to? Nasi towarzysze przekonywali grupę zbrojarzy w Jeleniej Górze, żeby zaczęli pracować, bo oni strajkowali, ale przyjechał dowódca, dał rozkaz i natychmiast przystąpili do pracy.</span> Ja mówię:<span style="font-style: italic;"> – Trzeba było do nich po leninowsku przemawiać. </span>A mówią:<span style="font-style: italic;"> – Ty...</span> Naskoczył na mnie ten łobuz. Mówi: <span style="font-style: italic;">– Ty po leninowsku...</span> Ale wtedy nie mogli mi nic zrobić, bo ja już byłem po przejściach tych. Oni o tym wiedzieli, tak że po tym przesłuchaniu mnie zwolniono. Ale taka sytuacja była.
    </section>
    <section>
        <time>13269</time>To były czasy paskudne strasznie. Ale widocznie mnie cały czas obserwowano jeszcze, pomimo tego ujawnienia mnie, że tak powiem, zwolnienia po tych przejściach i nawet szacunku ze strony niektórych, z uwagi na to, że ja mam przyjaciół w dalekiej Armenii. Przecież przyjeżdżali do mnie ci, ten generał, doktor Muszek. To oni wszystko mieli odnotowane, wiedzieli, co się dzieje. Dlatego rozmawiam z Panem dzisiaj, bo inaczej to byśmy nie rozmawiali. (7; 0:00:00) Po studiach rozpocząłem pracę w Przedsiębiorstwie Budownictwa Przemysłowego numer 2 we Wrocławiu. W międzyczasie zaczęła mi strasznie dokuczać prawa noga. Coraz bardziej źle chodziłem na tej nodze. W związku z tym, kiedy poszedłem do lekarza, zrobiono prześwietlenie, okazało się, że zachował się na głębokości dwóch centymetrów odłamek z granatu. Na szczęście granatu zaczepnego, taka blaszka jak paznokieć. Utkwiła jakieś dwa centymetry w nodze prawej.
    </section>
    <section>
        <time>13364</time>I po wyciągnięciu tej blaszki było wszystko w porządku, ale lekarz, który mnie operował powiedział, wie, co się stało. <span style="font-style: italic;">– Proszę pana, pan jest inwalidą wojennym. Niech pan złoży odpowiednie dokumenty, niech panu przyznają inwalidztwo.</span> I to inwalidztwo rzeczywiście mi wtedy przyznano. Ale o dziwo, kiedy opowiedziałem, gdzie się to stało i opowiedziałem o więzieniu, to moja sprawa znalazła się w sądzie. W sądzie pracy i opieki społecznej. Był taki sąd. I ten sąd opieki społecznej jakimś sposobem, pisząc do Kielc, otrzymał odpis mojego wyroku ostatniego, który posiadam do dnia dzisiejszego. Tam, gdzie byłem skazany na piętnaście lat. I w związku z tym wyrokiem i z tym zranieniem dostałem inwalidztwo pierwszej grupy, inwalidy wojennego w tym okresie czasu. W Przedsiębiorstwie Budownictwa Przemysłowego byłem szefem produkcji, następnie pracowałem w grupie inspektorów i mnie przypadła do obsługi wtedy budowa na Celwiskozie, Jelenia Góra. Tam, gdzie zatrudnialiśmy bardzo wielu pracowników. Ale ja zdaje się o tym mówiłem.
    </section>
    <section>
        <time>13475</time>O sekretarzu i tak dalej.<span style="font-weight: bold;"> Tak. </span>A, to już powtarzamy się. Następnie zostałem w przedsiębiorstwie kierownikiem działy technicznego, w tymże przedsiębiorstwie. I w latach 60. poprosiłem o przeniesienie służbowe do biura projektów budownictwa komunalnego, gdzie zatrudniono mnie w charakterze projektanta. W tym czasie w biurze projektów się zarabiało dwukrotnie więcej, tak jak w tym przedsiębiorstwie, w którym pracowałem. Więc to były wysokie premie, w zależności od ilości wykonanych projektów. Jako projektant pracowałem przez okres trzech lat. Następnie zostałem kierownikiem pracowni. Pracownia architektoniczno-budowlana. Tak się nazywała ta pracownia. W tej pracowni zatrudniałem grupę inżynierów, byliśmy bodajże w pięciu architektów, czterech konstruktorów i do tego asystenci, asystentki. Tak że była dosyć to grupa, grupa, która liczyła około 30 osób. Tam byli różni referenci, którzy prowadzili rejestr tych projektów, kreślarki.
    </section>
    <section>
        <time>13575</time>To się w sumie uzbierało. W biurze projektów, pracując, z biura projektów w roku 1979 poszedłem na emeryturę, przeszedłem na emeryturę. Będąc na emeryturze, pracowałem na pół etatu w biurach projektów przez parę lat jako weryfikator architektury, projektów architektonicznych. Następnie w międzyczasie Opera Wrocławska poszukiwała na część etatu kierownika technicznego. Ta moja praca w Operze Wrocławskiej trwała bodajże aż do przeniesienia się tu do Konstancina przez paręnaście ładnych lat. W międzyczasie Opera Wrocławska musiała podjąć kapitalny remont w Operze Wrocławskiej. Musiałem podjąć z uwagi na to, że pewnego razu zauważyłem, że konstrukcja drewniana z belek... To była jeszcze konstrukcja poniemiecka. Konstrukcja dachu była drewniana, belki ostatniej kondygnacji były o przekroju 22 na 40. Jakie to musiały być potężne drzewa. To modrzew, który, przypuśćmy, na długości 22 metrów miał taki przekrój.
    </section>
    <section>
        <time>13708</time>Taka belka była, taki przekrój. Ale te belki w końcówkach zaczęły próchnieć. Sufit się obniżył, pewnego razu zobaczyłem taką strzałkę ugięcia pod sufitem. W związku z tym zarządziłem koniec spektakli i opera do kapitalnego remontu. Oczywiście robiłem wniosek o przydzielenie pieniędzy. I powstał kapitalny remont. Ja wówczas zostałem przed dyrekcję opery powołany na głównego koordynatora tych robót. Odbudowa opery trwała, znaczy, za moich czasów tam, dwa i pół roku. Następnie ja wyjechałem już po dwóch i pół roku. To jeszcze ponad pół roku roboty wykończeniowe były tak zwane. Kiedy dostałem, znaczy, kiedy mój syn namierzył tutaj to mieszkanie, w którym mieszkam obecnie, to ja byłem w trakcie końcowych robót wykończeniowych w operze. Dyrekcja opery nie chciała mnie zwolnić, chciała, żebym dokończył sprawy. Ale wszystkie rozliczenia, wszystko, co tam miało miejsce, pozostawiałem w należnym porządku.
    </section>
    <section>
        <time>13805</time>Tak że w końcu pani, bo to była już pani dyrektor Miknik, bardzo zresztą zdolna dyrektor. Bo w tej operze przeżyłem około trzech dyrektorów. Na przykład taka była historia. Kiedy było 25-lecie odzyskania ziem zachodnich, ustawiliśmy rusztowania, bo trzeba było wówczas elewację odnowić opery, budynku. Ustawiałem rusztowania od strony zachodniej. Bo to nie wiem, czy Pan zna lokalizację Opery Wrocławskiej? Odra płynie obok. To od strony tej rzeki były ustawione rusztowania na całej płaszczyźnie elewacji. Pewnego razu wzywa mnie dyrektor, który mówi, że dzwonił sekretarz komitetu dzielnicowego i ja muszę z nim pojechać do komitetu. Jak muszę, to muszę. Więc jesteśmy u sekretarza komitetu dzielnicowego i sekretarz mówi tak: <span style="font-style: italic;">– Towarzyszu dyrektorze. </span>Do tego dyrektora się zwracał. <span style="font-style: italic;">– Te rusztowania muszą zniknąć, bo przyjeżdża Jaruzelski na 25-lecie odzyskania ziem zachodnich i ta elewacja musi być wystrojona, ale nie rusztowaniami. </span>
    </section>
    <section>
        <time>13914</time>Ja mówię: <span style="font-style: italic;">– Panie sekretarzu.</span> Ja (7; 0:10:00) byłem bezpartyjny oczywiście, cały czas byłem bezpartyjny i jestem. <span style="font-style: italic;">– Te rusztowania kosztowały 800 000 złotych. Jak można ich rozbierać? Jaruzelski będzie jeden dzień i wyjedzie, znów trzeba rusztowania stawiać. Jak pan sobie to wyobraża? </span>Ja mówię:<span style="font-style: italic;"> – Proszę mi dać na piśmie polecenie rozbiórki tego. – A po co na piśmie?</span> Ja mówię: <span style="font-style: italic;">– Po to, że pojadę do centralnego komitetu, żeby panu legitymację partyjną odebrali. </span>Sekretarz się wtedy wściekł, wyrzucił mnie z pokoju i pyta się:<span style="font-style: italic;"> – Kto to jest? Kto to jest ten</span> ? (7; 0:10:44)<span style="font-style: italic;">? On by pojechał do komitetu centralnego? </span>A dyrektor mówi:<span style="font-style: italic;"> – Jak ja go znam, to chyba by pojechał. </span>Dyrektor przyjechał strasznie wzburzony, bo go sekretarz tam, mocno najechał na niego i mówi: <span style="font-style: italic;">– Proszę pana, co pan narobił?</span> Ja mówię: <span style="font-style: italic;">– Co się stało? – No, powiedział w końcu, żeby pan zostawił te rusztowania.</span> Ja mówię: <span style="font-style: italic;">– Bardzo dobrze, bo bym go obciążył tymi pieniędzmi, które wydaliśmy na rusztowania.</span>
    </section>
    <section>
        <time>13996</time>I tak jak nadmieniłem na początku, przy kapitalnym remoncie byłem tym, jak to mówiłem, tym generalnym... <span style="font-weight: bold;">Kierownikiem technicznym? </span>Tak, tak, tak. Ta się nazywało... Na początku ja tam mówiłem. Koordynator, generalny koordynator odbudowy opery. Ta koordynacja polegała na tym, że ja robiłem tak zwaną dyspozytorkę codziennie z tymi wykonawcami. To było kilku wykonawców, bo byli z różnych branż wykonawcy. W związku z tym musiałem każdemu wydawać polecenie na każdy dzień, co ma być zrobione, sprawdzałem postęp robót. No i ta robota szła. Pieniądze dostaliśmy coś 60 000 000. Pieniądze nam się skończyły, później dostaliśmy dwadzieścia parę milionów znów. Później byłem w konsulacie niemieckim u konsula niemieckiego. Niemcy chcieli nam dać pożyczkę na dokończenie tego, z tym, żeby dla nich zarezerwować pewną część obiektu.
    </section>
    <section>
        <time>14089</time>Na to oczywiście dyrekcja nie poszła, tak że tą pożyczkę w dalszym ciągu dostaliśmy od Wojewódzkiej Rady Narodowej. I tak się zakończyły roboty na Operze Wrocławskiej, a ja w międzyczasie już się znalazłem w Konstancinie. Przyjeżdżając do Konstancina... Aha, chcę wrócić jeszcze do powstania naszej organizacji, Światowego Związku Żołnierzy Armii Krajowej. Na początku byłem takim weryfikatorem, następnie przez trzy kadencje byłem wiceprezesem Zarządu Okręgu Dolnośląskiego. Mieliśmy 33 obwody. Każdy obwód chciał mieć sztandar własny, tak że jeździłem po wszystkich naszych jednostkach, obwodach tak zwanych, po ? (7; 0:14:06) miastach, które miały miejsce. I każdy obóz chciał mieć własny sztandar, wiec później było poświęcenie sztandaru, msza, wręczanie, przemówienia. I miałem taką zabawę przez okres prawie 10 lat. Kiedy przyjechałem tutaj do Konstancina, oczywiście miałem kontakt z Zarządem Głównym. Od razu mnie zaangażowano do bodajże trzech komisji problemowych w Zarządzie Głównym.
    </section>
    <section>
        <time>14198</time>Tak że przez parę lat pracowałem w Komisji Historycznej. Z początku mnie chciano zrobić przewodniczącym tej komisji, ale, niestety, ja mieszkam w Konstancinie, a ktoś musiał być na miejscu. Obecnie w dalszym ciągu pracuję jeszcze w komisjach problemowych, to znaczy jestem członkiem Sądu Koleżeńskiego Zarządu Głównego oraz przewodniczącym Komisji Rewizyjnej Funduszu Kombatanckiego. Tak że póki zdrowie jakoś dopisuje, staram się mieć kontakt, żywy kontakt jeszcze z tymi, co pozostali. A pozostało nas bardzo mało. W tej chwili w Związku, w Zarządzie Głównym pracują raczej synowie i córy naszych kolegów. I bardzo dobrze. Bo to są jeszcze młodzi ludzie, którzy mogą coś robić tam w tym związku. A my już się nie nadajemy. Z tego rocznika co ja zostało nas może pięciu, sześciu w Zarządzie. <span style="font-weight: bold;">A proszę powiedzieć, jakie były początki Pana działalności właśnie w tym Związku. Kiedy to nastąpiło, jakie były Pana motywacje? Jakie były początki, jednym słowem?</span>
    </section>
    <section>
        <time>14289</time>Oczywiście, chciałem mieć stały kontakt ze Związkiem, bo to był mój związek. Światowy Związek Żołnierzy Armii Krajowej to był nasz związek, mój związek. I proszono mnie o współpracę z uwagi na moje doświadczenia z okresu, kiedy przez trzy kadencje byłem wiceprezesem. A właściwie prezesem, bo doktor Woźniak, który był prezesem, powołany został w międzyczasie na podsekretarza stanu do spraw kombatantów i w tym okresie czasu pełniłem funkcję prezesa. Później powrócił, to z powrotem objął to stanowisko. A ja przyjechałem już tutaj, do Konstancina. I ten kontakt w dalszym ciągu utrzymuję. Mamy raz w roku a nawet dwukrotnie czasem, w zależności od potrzeb, zjazdy krajowe prezesów. Oczywiście, nasz Zarząd wtedy też cały proszony. I jest sprawozdanie roczne z działalności poszczególnych komisji, związku, i obradujemy tam przez okres dwóch dni. Koledzy z terenu mają zakwaterowanie.
    </section>
    <section>
        <time>14373</time>Przeważnie te konferencje, od paru lat już trwają, odbywają się w centrum konferencyjnym Ministerstwa Obrony Narodowej na ulicy Żwirki i Wigury.<span style="font-weight: bold;">A w których latach zaczęła się formułować jakaś właśnie taka tkanka kombatancka właśnie wokół AK.</span> W czasach, nazwijmy to, odzyskania niepodległości. W latach 80. już. Tak. O, to były bardzo trudne czasy, bo niektórzy byli jeszcze przestraszeni tą przeszłością. Początki były bardzo trudne nasze. Pamiętam, że jeśli chodzi o okręg dolnośląski, to nie otrzymaliśmy pomieszczenia jeszcze od, z urzędu, że tak powiem, tylko takie pomieszczenie nam udostępniła parafia kościoła na ulicy Grabiszyńskiej. Nie pamiętam, pod jakim wezwaniem ten kościół był, ale tam mieliśmy pierwsze spotkania, pierwsza rejestracja, pierwsze kartoteki. Zakładaliśmy nasz związek. I w drugim roku naszego urzędowania było członków w okręgu dolnośląskim 1860. W całym okręgu. A w tej chwili niech Pan zgadnie, ilu jest, obecnie. <span style="font-weight: bold;">27. </span>Nie. Więcej. 127.
    </section>
    <section>
        <time>14497</time>Może tam 137, a reszta to są kombatanci tacy honorowi. Synowie, córki naszych kolegów. Przez okres... Przecież to niedługi okres od 1980. Ile to? 1980 i mamy który? Związek nasz będzie (7; 0:20:00) liczył, niedawno żeśmy obchodzili 20-lecie, tak? Przez okres 20 lat tylu odeszło na wieczną wartę. No ale takie jest życie, na to nic nie poradzimy. Tak by pokrótce wyglądała sprawa mojej pracy zawodowej. No, w międzyczasie, pracując w biurze projektów, miałem różne nadzory inwestorskie tak zwane. Różne fuchy, popularnie mówiąc. Zlecenia takie prywatne. Ktoś tam budował sobie domek czy dom, to przyjmowałem takie zlecenie, opracowałem dokumentację projektową od A do Z. I tak to bywało aż do czasu zjawienia się w Konstancinie. Tu w Konstancinie również chciano mnie zatrudnić jako inspektora nadzoru nad pewną budową, bo to osiedle budowała taka spółka. Jak oni się nazywali?
    </section>
    <section>
        <time>14608</time>Widzi Pan, już ten czas robi swoje. Oni, przy ulicy tam, nie wiem, czy skończyli już, budowali duży budynek na ulicy... Tam gdzie jest Telewizja Polska, jak się ta ulica nazywa? <span style="font-weight: bold;">Woronicza. </span>Na Woronicza. Na Woronicza budowali duży budynek i chcieli mnie tam zatrudnić jako inspektora nadzoru. Moja żona świętej pamięci powiedziała: <span style="font-style: italic;">– Dość, będziesz się denerwował, nie możesz przyjąć tej posady.</span> I tak się stało. Siedziałem w domu. Chodziliśmy na spacery, wyjeżdżaliśmy na wczasy. Jeszcze, odpukać, prowadzę wtenczas samochód, to samochodem wyjeżdżaliśmy do znajomych, do krewnych. I tak to życie płynęło naprzód aż do dnia dzisiejszego.<span style="font-weight: bold;"> A dlaczego Pan postanowił z Dolnego Śląska przeprowadzić się do centralnej Polski. I to na emeryturze</span><span style="font-style: italic;">.</span> We Wrocławiu miałem piękne mieszkanie. Nie wiem, czy mówiłem o tym, ale odbudowaliśmy – było nas czterech – z kolegami taką zniszczoną willę poniemiecką, gdzie były cztery mieszkania.
    </section>
    <section>
        <time>14694</time>Ja wtedy miałem mieszkanie sto dziesięć metrów kwadratowych, z balkonem i z ogrodem, który miał dwieście metrów. To znaczy każdy z nas miał po dwieście metrów ogrodu. Ten budynek był w pięknej lokalizacji na Krzykach. Krzyki są bardzo we Wrocławiu zdrową dzielnicą, położoną wysoko, wyżej od miasta jako takiego. I vis a vis miałem obiekt wojskowy z basenem kąpielowym. Tak że na przykład rano wstawałem, ubierałem się w szlafrok, w spodenkach, przechodziłem przez ulicę, robiłem parę, przez basen parę okrążeń, wychodziłem z basenu, pod prysznic, ubierałem się i do pracy samochodem się jeździło. Tak że tam mi się bardzo dobrze mieszkało. Tam się dzieci wychowały, tam dzieci skończyły studia. Syn skończył politechnikę na wydziale elektronicznym, był asystentem na politechnice. Później został zaproszony do Kanady najpierw, później w Stanach się znalazł w Teksasie, a następnie, po obaleniu tego muru niemieckiego, Niemcy poszukiwali kierownika wydziału elektroniki i na 28 osób z całego świata, które się zgłosiły do objęcia tej funkcji, mój syn wygrał konkurs.
    </section>
    <section>
        <time>14798</time>Obecnie syn jest na emeryturze, ale jeszcze pracuje, ponieważ zaproponowano mu w Szwajcarii, w Lugano, na uczelni taką funkcję dyrektorską. Tam się doktoryzują inżynierowie z całego świata u niego. No i syna mam w Europie, często z Berlina jeździliśmy my do niego, on do nas. Następnie był zapraszany na różne uczelnie, tak po miesiącu czasu w Londynie, później w Hiszpanii, we Włoszech, w Austrii i zawsze zabierał nas z sobą, żebyśmy mogli zwiedzać te miasta. A miał taki angaż na miesiąc czasu i mieszkanie dla niego było przygotowane. Na przykład, będąc kiedyś na Wyspach Kanaryjskich, kupiliśmy gazetę tamtejszą. Patrzymy, na pierwszej stronie jest artykuł. „Na tutejszą uczelnię przyjeżdża z wykładami, na tutejszą politechnikę, profesor światowej sławy, który poprowadzi wykład w zakresie takim i takim.” Serce nam do góry podskoczyło, nasz syn przyjeżdża i piszą o nim „profesor światowej sławy”.
    </section>
    <section>
        <time>14891</time>Pan sobie wyobraża, jaka to jest radość rodziców? Tak że było bardzo przyjemnie. Po śmierci małżonki jestem taki jakiś klapnięty. Bo ja słabo na przykład po angielsku, ale żona świetnie mówiła po angielsku. Znała świetnie angielski. Tak że znając niemiecki trochę, znając języki – w takich objazdach są bardzo potrzebne. Tak że trzeba się uczyć języków. I właśnie żona od szkoły średniej uczyła dzieci języków i to później procentowało. Bo znalazły się za granicą i liczono się z nimi wówczas, bo mówili językiem jak rodowity Anglik, na przykład. Poza tym syn oprócz tego znał język techniczny. A angielski język techniczny jest trudny. Bo taki potoczny język to zna wielu. Ale techniczny język z jego dziedziny, a ? (7; 0:27:37) go znał. I dlatego się znalazł na Zachodzie, ponieważ jak była wymiana uczonych. Pierwsze spotkanie, kiedy syn był asystentem na Politechnice Wrocławskiej, to pierwsze spotkanie było z profesorami z Kanady. Sześciu rektorów uczelni kanadyjskich przyjechało na uczelnię wrocławską.
    </section>
    <section>
        <time>14998</time>Ale wykłady, które prowadzili, to syn musiał tłumaczyć z angielskiego na polski. I tak się zaprzyjaźnił, że zaprosili go do Kanady. Wtedy oczywiście wyjazd mojego syna był bardzo utrudniony. Był utrudniony z uwagi na moją przeszłość. To i dzieciom utrudniano wyjazd. No ale jak taki rektor z Kanady zaprasza z Toronto, to trudno odmówić, prawda? Musieli wysłać syna. I syn pojechał do Kanady. Tam był bodajże trzy miesiące i tam była jakaś konferencja uczonych. Wygłosił wykład na pewien temat i z Teksasu profesor, z tamtejszej politechniki, z tamtejszego uniwersytetu mówi: <span style="font-style: italic;">– Proszę pana, ja w tym temacie pracuję, może byśmy wspólnie nawiązali współpracę? Czy pan by nie zechciał przyjechać na nasz uniwersytet?</span> I syn pisze do mnie: „Kochany tatusiu, mam taką propozycję zostania w Stanach.” To ja idę do rektora uczelni, wtedy był dyrektorem Tadeusz Porębski i on do mnie mówi:
    </section>
    <section>
        <time>15084</time><span style="font-style: italic;"> – On tu musi przyjechać. Ja go tutaj chcę zrobić prorektorem do współpracy z zagranicą, bo zna języki. To on musi wrócić. Ja mu daję podwyżkę i on musi wrócić.</span> Więc ja piszę do niego: „Kochany synu, byłem u pana rektora, pan rektor dał ci 1000 złotych podwyżki i masz wrócić na uczelnię, (7; 0:30:00) bo będziesz takim prorektorem do współpracy z zagranicą, czyli awans.” A syn mi odpisuje: „Kochany tatusiu, ta propozycja pana Porębskiego to jest tak jak kiosk na ulicy Racławickiej, na której mieszkaliśmy, do wieży Eiffla.” Pierwszym rektorem Politechniki Wrocławskiej był pan. Zaraz sobie przypomnę, krótka pamięć. Zresztą z Warszawy, były akowiec. Kochany w ogóle człowiek. I ja wtedy po rozmowie z panem Porębskim... Szparkowski, o, rektor Szparkowski. I mówię do żony: <span style="font-style: italic;">– Słuchaj. Pojedziemy się poradzić jeszcze doktora Szparkowskiego.</span> Znaczy byłego rektora, profesora Szparkowskiego.
    </section>
    <section>
        <time>15177</time>Pojechaliśmy do profesora Szparkowskiego, przedstawiam mu sprawę tak, jak Panu opowiadałem, a profesor Szparkowski mówi: <span style="font-style: italic;">– Niech nie wraca! Tam ma możliwości rozwijania się</span>. I tak się stało. Syn nie wrócił. I później zaczęły się tam jego awanse. Najpierw jakimś asystentem, starszym asystentem, profesorem. I kiedy Niemcy obalili mur, kiedy u nas zaczęła się wolna Rzeczpospolita, Niemcy obalili ten mur między NRD a Niemcami Zachodnimi, ogłosili zapotrzebowanie na kierownika właśnie instytutu cybernetyki czy elektroniki. I wtedy, tak jak nadmieniłem, mój syn złożył również dokumenty i wygrał ten konkurs. I od tamtego czasu już, parę lat był w Berlinie na uczelni Humboldta. U Humboldta. To znana uczelnia Humboldta. I w ubiegłym roku poszedł na emeryturę już. Takie się ma stare dzieci.
    </section>
    <section>
        <time>15269</time>(8; 0:00:00) <span style="font-weight: bold;">Wracając do tego wątku początkowych Pana lat we Wrocławiu. Ja chciałem się, bo to wydaje mi się bardzo ciekawe, zapytać o taki wątek, w jakich okolicznościach Pan razem z tymi kolegami jakby przejął tą chałupę tam na Krzykach we Wrocławiu?</span> W jakich okolicznościach to było? No, zwyczajnie. Mieszkaliśmy we Wrocławiu. Ja mówiłem o tym początkowo, o aresztowaniu w Strzelinie, tak? Później, po tym Strzelinie przeniosłem się, to już opowiadałem wcześniej, do wujka mojej żony, Władysława Czechowskiego, który mieszkał na ulicy Więckowskiego. Tak się ta ulica nazywała. I mieszkaliśmy u niego początkowo. Kiedy zacząłem pracę w Przedsiebiorstwie Budownictwa Przemysłowego, to jeden z kolegów namierzył właśnie taką willę na wpół zburzoną na Krzykach. I żeśmy się po prostu zmówili w czwórkę. I z początku nawet fizycznie pracowaliśmy tam przy odgruzowywaniu tego.
    </section>
    <section>
        <time>15351</time>I wtedy zrobiliśmy dokumentację na odbudowę tej willi i złożyliśmy podania o przydzielenie nam tam mieszkań. Bo to przedsiębiorstwo nam pomagało w odbudowie, w którym żeśmy pracowali, więc później przedsiębiorstwo nam przydzieliło. Mieszkała nas tam czwórka plus tacy staruszkowie, którzy mieszkali na dole. Babcia z dziadziusiem takim. To były wysokie piwnice, oni mieszkalni tam w tych piwnicach. Mieszkali aż do śmierci. I zarazem pilnowali nam tego domu, tam porządki robiła ta babcia jeszcze, jak mogła. Tak że tam się bardzo świetnie mieszkało na Krzykach. W czasie tej powodzi, która miała miejsce we Wrocławiu, nie pamiętam już, w którym roku, to moi koledzy przyjeżdżali do mnie, zostawiali samochody na naszym podwórku, bo tam Wrocław był zalany. Centrum Wrocławia było zalane. Dworzec kolejowy był zalany. A Krzyki położone były wyżej, tak jak wspomniałem, i tam było sucho.
    </section>
    <section>
        <time>15431</time>Tak że żeśmy przytulili kolegów naszych na ten okres powodzi. Tak to wyglądało w tym Wrocławiu.<span style="font-weight: bold;"> A jak Pan pamięta pierwsze lata Wrocławia po wojnie? Przecież miasto niebywale również zniszczone. Jak wyglądało to miasto? Jak Pan to pamięta? I jaka w ogóle była taka społeczna atmosfera w tych pierwszych latach po wojnie, kiedy niby odzyskana niepodległość, ale zupełnie jakby inny porządek polityczny, inne swobody jakieś takie obywatelskie. Czy mógłby Pan właśnie o tej atmosferze i o mieście opowiedzieć?</span> Więc jak ja. Ja przyjechałem bardzo wcześnie do Wrocławia, bo, jak wspomniałem już wcześniej, to był wrzesień 1945 rok. Wrocław był bardzo zniszczony, szczególnie tu okolice placu Grunwaldzkiego, tam, gdzie miało być lotnisko. Tam były naloty aliantów, podobno dwukrotne. I w ogóle, jak się zbliżał front, to sowieci bardzo długo zdobywali Wrocław. To było tak zwane Festung Breslau.
    </section>
    <section>
        <time>15519</time>Obrona miasta trwała, zdaje się, około tygodnia zanim zdobyli miasto. Ja miasto to oglądałem tylko od czasu do czasu, bo zatrzymałem się u wujka, jak już opowiadałem wcześniej, który był księdzem na Sępolnie. Tam mieszkałem parę miesięcy u niego, a później się przeniosłem do Strzelina. Ze Strzelina po maturze do wujka Czechowskiego, po pierwszym roku politechniki aresztowano mnie, po aresztowaniu wróciłem do Wrocławia. Tak. I wtedy pracowałem w tym Przedsiębiorstwie Budownictwa Przemysłowego już. Później biuro projektów, z którego poszedłem na emeryturę. Z biura projektów. <span style="font-weight: bold;">Ale jak wyglądało? Czy Pan pamięta, ma taki obraz we wspomnieniach? Te pierwsze lata tego zniszczonego Wrocławia. Jak to wyglądało właśnie, powstawanie na nogi tego miasta, odbudowa? </span>Więc, tak jak nadmieniłem, mój wujek, u którego mieszkaliśmy, był przewodniczącym związków zawodowych budowlanych.
    </section>
    <section>
        <time>15606</time>Zajmowali się właśnie odgruzowywaniem, odbudową miasta Wrocławia. I wtedy ja już jako maturzysta... Ale miałem te początki tak zwanego kreślarza, kreślarskie, projektowania, jeszcze w początkowych latach przed wojną. Tak że zabrałem się wraz z grupą kolegów. Z grupą, no, trójka nas była. Jeden z nich był inżynierem już sprzed, po Politechnice Lwowskiej, to był naszym kierownikiem takiej ekipy. A myśmy byli kreślarzami. I na podstawie inwentaryzacji były wykonywane projekty. I to była praca poza pracą normalną nasza. Zarabialiśmy wtedy bardzo dużo, bo trzeba przyznać, że fachowców, tak określimy to ogólnie, brakowało w tym Wrocławiu. A Wrocław był bardzo zniszczony i szła na całego odbudowa Wrocławia. Nie pamiętam nazwisk wtedy tych głównych koordynatorów odbudowy. Ale to był jakiś inżynier z Warszawy. Nie pamiętam jego nazwiska. Bardzo taki organizacyjnie rzutki facet, który właśnie dyrygował tym harmonogramem odbudowy. Mieszkałem u tego wujka do czasu, kiedy samiśmy odbudowali tą willę, ten budynek willowy na Krzykach, w którym zamieszkaliśmy.
    </section>
    <section>
        <time>15730</time>Pamiętam taki przypadek, że kiedy na pierwszym roku uczyłem się wspólnie z kolegą. Ja mieszkałem na ulicy Więckowskiego, a on mieszkał na ulicy Mierniczej. To była odległość jakieś ponad pół kilometra. I pewnego wieczoru, kiedy wracałem od niego ze wspólnej nauki do domu, właśnie w tych gruzach na ulicy Kościuszki, bo ulicą Kościuszki się dostawałem do Więckowskiego, zaatakowało mnie dwóch bandziorów. Jeden z przodu, a drugi... I mówi:<span style="font-style: italic;"> – Wyskakuj z jesionki. </span>Miałem taką jesionkę, tak się to określało wówczas. Takie palto w kratę. <span style="font-style: italic;">– Wyskakuj z jesionki.</span> A ja przecież wróciłem z lasu. Byłem chłopak taki silny dosyć. To ten, który mi ściągał jesionkę – zakołowałem się z nim, tego drugiego załatwiłem i poturbowani zostali przeze mnie, i pomaszerowałem do domu. Miałem taki przypadek. To wtedy takie przypadki się zdarzały właśnie. Tam gdzie były... Nawet było ciężko się poruszać wieczorami, bo z tych zawalonych budynków wyglądały kominy i to było takie smutne, i niebezpiecznie zarazem.
    </section>
    <section>
        <time>15831</time>Bo różna była społeczność wówczas. Było mnóstwo takich, jak to nazywali ich, szabrowników, którzy przyjeżdżali na szaber do Wrocławia. Żeby coś ukraść, coś zabrać z tych rozbitych domów jeszcze. Tam były różne takie domowe rzeczy. To oni to rabowali w tych gruzach, wywozili, a zarazem napadali też na dopiero przybyłych do Wrocławia, nowych mieszkańców. (8; 0:10:00) Pamiętam, że mój wujek jeszcze miał Niemkę do pomocy, która wyjechała wówczas, jak myśmy zamieszkali. Dopiero w tych latach wyjechała do Niemiec. Tak że w tym czasie było jeszcze dużo Niemców, to znaczy, mówię w tym okresie, jak ja u wujka mieszkałem. To jeszcze było mnóstwo Niemców we Wrocławiu. Dopiero nasi, którzy przyjeżdżali, osiedlali się na ich miejsce, a ich wysyłano dalej na zachód. Do Reichu. Tak te początki wyglądały. Wrocław bardzo smutno wyglądał zaraz po działaniach wojennych. Trzeba przyznać, zę włożono mnóstwo pracy w odgruzowanie tego Wrocławia i odbudowę.
    </section>
    <section>
        <time>15916</time>To były rzeczywiście takie pionierskie lata odbudowy Wrocławia.<span style="font-weight: bold;"> A jeśli chodzi o tą taką atmosferę społeczną, ale w tym politycznym kontekście w tych pierwszych latach po wojnie. Jakie były nastroje? Bo trochę już Pan o tym, oczywiście, powiedział, o tym strachu, o aresztowaniach. Ale jak to między ludźmi, w kontaktach takich towarzyskich, przyjacielskich wyglądało? </span>Te kontakty były bardzo luźne. Bo na przykład ja, mając we Wrocławiu trzech moich kolegów z partyzantki, bałem się z nimi spotykać. Oni się bali ze mną spotykać z kolei. Bo, tak jak nadmieniłem, że w tym okresie czasu już myśmy byli namierzeni przez UB. I zawsze ktoś za nami chodził, byliśmy obserwowani. Tak że kontakty nasze były bardzo, bardzo luźne, bardzo takie. Trudno ich określić nawet. Jakieś. No, po prostu nie było tych kontaktów. Siedziało się w domu, człowiek się uczył, bo trzeba było zdobywać wiedzę. Tak że takich kontaktów towarzyskich nie było i to nie miało miejsca.
    </section>
    <section>
        <time>16000</time>Dopiero wtedy, jak odbudowaliśmy tą, ten dom czterorodzinny, tą willę na Krzykach, to wtedy się zaczęły dopiero rozluźniać nasze kontakty. Już w latach 70. to już rzeczywiście było trochę swobody. Wtedy żeśmy się już odwiedzali i miałem paru przyjaciół, którzy zostali. Był taki Zbyszek Kołodziejczyk pseudonim „Orkan”, porucznik Lis, który miał sklep i zatrudniał dwóch ekspedientów, byłych swoich partyzantów. A były takie te czasy. A później towarzystwo już się porozchodziło, założyło rodziny własne. Ale ci, co zostali, to oczywiście odwiedzali. Miałem takich trzech kolegów, u których myśmy bywali na każdych urodzinach, imieninach dzieci, żon, ich własnych. Tam i nawzajem, oni mnie odwiedzali. To już były takie kontakty serdeczne między nami. Później już pracowałem w biurze projektów, to też były kontakty jakieś swobodniejsze. Mieliśmy bardzo miłą dyrekcję w tym biurze projektów, pamiętam. To byli tacy ludzie z kulturą, którzy znając moją przeszłość, to raczej mi zawsze pomagali.
    </section>
    <section>
        <time>16103</time>Jeszcze pracując, pamiętam, w grupie inżynierów, to jak mi się urodził syn, to dostałem specjalną premię. I tak to było, że było łatwiej żyć. Bardzo serdecznie mnie przyjmowano i wynagradzano zarazem, żebym się poczuł swobodnie już w tym PRL-u. Cóż więcej mogę powiedzieć? Miałem kochającą żonę, która, jak nadmieniłem, z tych czasów fajnych, wojennych, kiedyśmy się poznali. To jednak bardzo spala małżeństwo. Tak że byliśmy... Powiedziałem spala, ale to niestosowny termin. Łączy. Tą przyjaźń taką do końca i serdeczność wzajemną. Tak że żonę wspominam jako cudowną żonę i mamę zarazem, matkę moich dzieci. I tak ją również pamiętają moje dzieci. No, ale odeszła. Wcześniej, a zawsze się martwiła o mnie. Że ja po takich przejściach, przeżyciach, to prawdopodobnie wcześniej odejdę. A niestety stało się odwrotnie. Ja z Panem rozmawiam, a jej nie ma. I tak. Co więcej?
    </section>
    <section>
        <time>16208</time><span style="font-weight: bold;">A chciałem zapytać o to, jak Pan pamięta atmosferę roku 1968? Tych wydarzeń marcowych, tych okoliczności wydalenia z Polski Żydów. Jak Pan pamięta w ogóle taką społeczną atmosferę i jak to też u Pana w pracy wtedy wyglądało?</span> Ja wtedy już byłem, stałem już na twardych nogach. Ponieważ zaczęli mnie odwiedzać ci Ormianie z kolei. Pewnego czasu poprosił nas Moczar, który był wówczas ministrem bezpieki, zdaje się, czy ministrem spraw wewnętrznych. Tak to się nazywało, tak? Zaprosił mnie i tego lekarza Muszka, który był u mnie parę tygodni. Jak się dowiedział o tym, zaprosił jego, mnie i „Szarego”. „Szary” już wtedy był na wolności. I odznaczył wtedy tego mojego przyjaciela z Armenii Krzyżem Walecznych. Moczar go odznaczył. „Szarego” pytał i mnie, dlaczego nie jesteśmy w ZBoWiD-zie? A „Szary” tutaj mu odpowiedział: <span style="font-style: italic;">– My jesteśmy katolicy, do was nie pasujemy.</span>
    </section>
    <section>
        <time>16306</time>„Szary” zresztą bezceremonialny był, on walił prosto z mostu. I tak się ta wizyta skończyła. Oczywiście to miało miejsce przy kawie, przy koniaczku. Aha, jeszcze nie wspomniałem z tego mojego życiorysu. Będąc we Wrocławiu, w latach... Kiedy to było, kiedy wydalano tych Rosjan? To znaczy za Gomułki w 1956 roku. 1956, słynny październik, tak? To w 1957, wiosną, powołano mnie do woja. Powołano mnie do woja, zakwaterowano mnie. Aha, dostałem stopień pułkownika już wtedy. Zakwaterowano mnie na ulicy Karowej w hotelu. Tam hotel, zdaje się, był Mono wtedy. Ja wstaję rano, likwiduję delegację swoją z Wrocławia w kasie. A facet z kasy po rosyjsku się do mnie odzywa. To ja mówię: <span style="font-style: italic;">– Gdzie ja jestem? </span>Wtedy był ministrem, zdaje się... Aha, komendantem głównym milicji był Jóźwiak, zdaje się, Jóźwiak, to nazwisko pamiętam. Generał Jóźwiak. Jóźwiaka zapoznałem w czasie okupacji. Najpierw w AK, potem poszedł do AL-u. Ale go znałem. Byłem z nim na partyji. (8; 0:19:02) We Wrocławiu mi się urodził syn, żona, pracę miałem dobrą.
    </section>
    <section>
        <time>16420</time>Ja mówię: <span style="font-style: italic;">– Jak by się z tego wojska wycofać? </span>Bo widzę, że... Aha, i miałem być zastępcą dowódcy pułku w Żeraniu. A pytam się, kto jest dowódcą pułku? Rosjanin, który poprosił o azyl. Ja mówię:<span style="font-style: italic;"> – Ładna historia. </span>A ktoś mi tam z boku podpowiedział, żebym mu patrzył na ręcę. Ale widzę, że wciągają mnie w jakąś niebezpieczną grę. W związku z tym zameldowałem... Aha, kiedyś w tym hotelu oficer służbowy pobudkę robił, a ja leżę. Ja mówię: – <span style="font-style: italic;">Proszę lekarza wezwać, bo źle się coś czuję</span>. Lekarz mnie zbadał, zacząłem tam narzekać, to mnie boli, tamto mnie boli. A on: <span style="font-style: italic;">– Bóle reumatyczne. Trudno zbadać. </span>Ja mówię: <span style="font-style: italic;">– Byłem prawie trzy lata w lesie</span> (8; 0:20:00),<span style="font-style: italic;"> no to to odzywa się w tej chwili.</span> I stanąłem przed komisją wojskową. Pamiętam, przewodniczącym komisji był generał Mosow, się nazywał, który sobie prawdopodobnie życie odebrał, czy coś. ? (8; 0:20:21) tak. Chyba tak się nazywał. I dwóch pułkowników. Ja się zameldowałem oczywiście, na tempo angielskie takie, na trzy tempa. I pytają się, o co chodzi. Ja mówię: <span style="font-style: italic;">– Chciałem prosić o zwolnienie z wojska</span>.
    </section>
    <section>
        <time>16508</time><span style="font-style: italic;"> – Co? Nie ma mowy. Takich dzisiaj nam potrzeba.</span> I tam zaczęli mi kadzić. Ja mówię, że we Wrocławiu mam żonę, urodził mi się syn. A jeden z nich mówi:<span style="font-style: italic;"> – A tu będziecie mieli kochankę. I mieszkanie. </span>Ja mówię: <span style="font-style: italic;">– Proszę mi tak nie podpowiadać, bo ja mam jedną żonę, której ślubowałem.</span> I Oni mówią: <span style="font-style: italic;">– Nie ma mowy. Odmaszerować.</span> Wtedy dowiedziałem się, że Jóźwiak jest komendantem milicji na kraj. U niego w kancelarii był jakiś taki major Małecki, który później był u Moczara nawet sekretarzem. A major Małecki pochodził z Kielecczyzny. To był nauczyciel sprzed wojny, który z początku był w ZWZ-ecie. A później przeszedł do AL-u i nagle znalazł się w kancelarii pana Jóźwiaka. I melduję się u tego Małeckiego. Ja mówię: <span style="font-style: italic;">– Chciałem z panem generałem Jóźwiakiem. – Kogo mam przedstawić? – Proszę powiedzieć „Tygrys”. </span>Bo nazwisk żeśmy nie znali. Mówię pseudonim. Drzwi były uchylone, jak wszedł Małecki do pana generała: <span style="font-style: italic;">– Ja nie znam takiego, nie znam. Nie. Nie przyjmuję nikogo.</span>
    </section>
    <section>
        <time>16607</time>To ja wtedy się wkurzyłem, wpadłem do tego jego gabinetu i mówię: <span style="font-style: italic;">– Co? Już zapomniałeś dawnych znajomych? – Aaa, to ty! </span>Uściskał mnie. <span style="font-style: italic;">– Z czym przychodzisz?</span> To ja mówię, jaka jest sprawa. I rzeczywiście załatwił mi reklamację wtedy i pojechałem do Wrocławia. Aha, i w międzyczasie mnie zdegradowano. Zdegradowano mnie. Zdegradowano mnie z uwagi na moją przeszłość. I później jako strzelec zacząłem awansować od nowa. Tak że coś sześć lat temu, zdaje się. Najpierw w 2000 roku, w 2002 czy 2003 przywiózł mi awans „Szary” z Londynu, pierwszy mój awans. Zaraz pokażemy te londyńskie kopie. O. To jest pierwszy mój awans. Później, jak awansowali o dwa stopnie wzwyż, za czasów prezydenta Kaczyńskiego. Tak że jestem dzisiaj pan podpułkownik. A to. Z tym, że z tym nie chodziłem, zostałem przedstawiony do Krzyża Virtuti, który posiadam. Ale za co, to wiadomo, Nie?
    </section>
    <section>
        <time>16711</time>Czytał Pan, za co? Że oboje nie padli na twarz z tego tytułu, to ja nie wiem, dlaczego. O, i takie to były czasy, proszę Pana. Co my tam mamy jeszcze? O, a to jest kopia mojego wyroku, odpis. Widzi Pan? Sądownie karany, zaraz, tutaj piszą gdzieś. ? (8; 0:24:28) Mazurkiewicz. Z tym Mazurkiewiczem też. To, zdaje się, Panu opowiadałem. Krzyż Virtuti. Ja i on pode mną. Oprawca i ofiara. ? (8; 0:24:44), ojca dziecka już wtedy, studenta Politechniki Wrocławskiej. To już wtedy byłem ? (8; 0:24:50). Tak. Ładnie, tak? Taki wyrok. Bzdury takie piszą, że nie z tej ziemi. Jeszcze tu piszą tak. Aha. To mówię o tych odbitych oficerach radzieckich. „Jednak sąd nie podziela w pełni argumentu obrony. W toku przewodu sądowego oskarżony jednak nie okazywał skruchy, nie potępiał swoich czynów, lecz był butny i opryskliwy.” Tych chamów miałem prosić jeszcze, tak?
    </section>
    <section>
        <time>16796</time>(9; 0:00:00) <span style="font-weight: bold;">Chciałem się jeszcze zapytać o to, jak Pan wspomina atmosferę wokół stanu wojennego? Początku lat 80., tych powoli już tak szykujących się, organizujących jakichś zmian w Polsce. Jak Pan pamięta właśnie początek lat 80.?</span> Jak pamiętam? Bardzo wtedy ucieszyliśmy się, że powstaje nasza organizacja, Światowy Związek Żołnierzy Armii Krajowej. To był nasz związek, nasza radość. I wtedy właśnie organizacyjnie, o czym mówiłem już, przybywali do nas byli koledzy, którzy albo byli w partyzantce, w terenie, którzy złożyli przysięgę do Armii Krajowej. I wtedy powstało u nas w Zarządzie Okręgu Światowego Związku Żołnierzy Armii Krajowej Koło Lwowiaków, Koło Wilniuków, Koło 27. Dywizji wołyńskiej, Koło Powstańców Warszawy. Tak że mieliśmy parę takich kół. Ale zrzeszonych właśnie w moim związku, w Światowym Związku żołnierzy Armii Krajowej Okręgu Dolnośląskiego, gdzie przez dziewięć lat byłem wiceprezesem.
    </section>
    <section>
        <time>16892</time>Mieliśmy tyle roboty. Ja wtedy bardzo intensywnie pracowałem społecznie. Wojsko angażowałem. Wtedy odbudowaliśmy te pola na Cmentarzu Osobowickim, tych pomordowanych w czasie stalinizmu. Z wojskiem przywiozłem krzyże granitowe wykute tam gdzieś. Pamiętam, to były bardzo trudne lata. Na przykład, byłem w kamieniołomach, gdzie te krzyże mi przygotowywano. Tych krzyży, nie pamiętam, było bardzo dużo, granitowych. Idę do dyrektora wtedy w tych kamieniołomach, a dyrektor jakiś partyjniak widocznie, taki z ludu wyciągnięty. Ja mówię mu, że na dwa pola chciałem krzyże dla kolegów pomordowanych w okresie stalinizmu, a ten mówi: <span style="font-style: italic;">– Nie ma! Nie będzie! Ja mam taką produkcję, że nie zdołam tego zrobić. Absolutnie. Nie przyjmuję żadnego zlecenia tego typu.</span> I siedzi tam jakiś starszy pan u niego w gabinecie. I on mnie odprawił z kwitkiem, ten dyrektor. Ja wychodzę i wychodzi ten starszy pan za mną.
    </section>
    <section>
        <time>16978</time>Mówi: <span style="font-style: italic;">– Dzień dobry panu, ja jestem tutaj głównym inżynierem tych kamieniołomów. Będą krzyże. </span>Tak się spotykało ludzi na mojej drodze życzliwych. I rzeczywiście, zrobili te krzyże na oznaczony termin. Oczywiście wojsko mi pomagało bardzo wtedy mocno. Ja już byłem wtedy <span style="font-style: italic;">gieroj</span>, tak że wchodziłem zawsze bez meldowania się do dowódcy okręgu. Była taka kiedyś historia, że była wigilia. Na wgilięśmy zaprosili tam dowódcę okręgu, paru wojskowych jeszcze, generałów. I ten dowódca okręgu chwalił się, że jego ojciec tam w Legionach był, czy coś. I wchodząc do niego, do jego gabinetu, patrzę, nad jego gabinetem, nad drzwiami wisi nie orzeł z koroną, tylko wrona, który miała ? (9; 0:04:10). Wchodzę do niego: <span style="font-style: italic;">– Panie generale, pan mówił, że pan jest takim wielkim patriotą. Co ta wrona robi nad tymi drzwiami jeszcze? – A, bo nie było rozkazu. – Ale co to znaczy rozkazu nie było? Pan ma zdjąć. Tam ma być polski orzeł z koroną. </span>
    </section>
    <section>
        <time>17062</time>Tak że. A oni rzeczywiście byli dla mnie bardzo życzliwi i meldowali się na komendę, że tak powiem. Tak że na wszystkich uroczystościach, na pogrzebach naszych kolegów wojsko było zawsze, kompania honorowa. Były uroczystości pod moim pomnikiem. Szkoda, żeśmy nie zobaczyli. Kiedyś Panu pokażę w komputerze, jak ten pomnik wygląda, który ja stawiałem. Tak że była bardzo miła atmosfera w tych późniejszych latach, kiedy powstał nasz związek. <span style="font-weight: bold;">A jeśli chodzi o takie okoliczności, takie zwykłe powszechne kontakty pomiędzy ludźmi. Już jakby był taki czas, kiedy większe te swobody się czuło, prawda?</span> Tak, tak. <span style="font-weight: bold;">I pytam o taki też kontekst polityczny, tych lat, początku lat 80., kiedy stan wojenny był. Co się wtedy czuło w związku z tymi...?</span> Myśmy w politykę się nie bawili. Ale jak, bo Pan chyba nie pamięta tego okresu, Pan jest młodym człowiekiem, ale w latach 80., kiedy powstała Solidarność, kiedy nareszcie zrzuciliśmy ten okres komunizmu, to wtedy zupełnie zaczęto mówić inaczej.
    </section>
    <section>
        <time>17156</time>Wszyscy się zmieniali. W tych urzędach wszystko szło nam na rękę, wszystko chciało być, wie Pan, upodobnione do nas. Oddawali legitymacje partyjne, wielu nawet moich znajomych, którzy byli w partii. To pytałem się go: <span style="font-style: italic;">– Co? Dalej jesteś w partii? – Nie, nie, już oddałem legitymację. </span>Taki to był okres. Tak że wtedy, te pierwsze lata były dla nas bardzo służebne. I było nam lżej już wtedy. Spotkania, zawiązywania tych kół w powiatach, obwodów naszych. Wtedy prelekcje w szkołach, na uczelniach. Ja, na przykład miałem, można to nazwać wykładami. <span style="font-weight: bold;">Przepraszam, to już Pan mówi o po 1989, tak?</span> Tak, tak. <span style="font-weight: bold;">A mi cały czas chodzi o ten początek lat 80., stan wojenny, ta zaostrzająca się sytuacja taka społeczna. Ten okres jakiejś takiej trochę groźby.</span> Stan wojenny. <span style="font-weight: bold;">O tą atmosferę tych lat właśnie, początku lat 80. mi chodziło.</span> Stan wojenny nas bardzo zasmucił, bo szereg naszych kolegów, takich z Solidarności, zostało aresztowanych.
    </section>
    <section>
        <time>17256</time>Tak że to był smutny okres. Te kontakty były bardzo luźne wtedy. I nie wiedzieliśmy, co będzie dalej. Bo to straszono nas wówczas najazdem sowieckim, że Jaruzelski weźmie na pomoc Rosjan. To był taki jeszcze okres pod znakiem zapytania. Co będzie jutro? Ale jakoś to wszystko się szczęśliwie skończyło. Kontaktów, tak jak nadmieniłem, te kontakty były na razie zerwane. Luźne, bo to był taki smutny okres czasu. Odwiedzanie później tych naszych znajomych. Na szczęście mnie dano spokój, ale moich kolegów pozamykano. Mnie dano spokój, że miałem ten już, jak to określić, ten taki azyl polityczny za sobą. Odwiedzali mnie Ormianie, dlatego wtedy już się ze mną liczono, nie wiedzieli, kto ja jestem, bo Rosjanie do mnie przyjeżdżają. Znaczy, w mundurach rosyjskich. To byli Ormianie. Odwiedzają mnie. Generał mnie odwiedza. Często mnie pytano, bo czasem generał przyjechał, dałem mu polskie pieniądze, żeby sobie coś kupił.
    </section>
    <section>
        <time>17366</time>Ale jemu nadawano tyle prezentów, że on mi na dworcu, żegnając się ze mną, wsadził mi do kieszeni. To później UB mnie pytało: – <span style="font-style: italic;">Co wam generał zostawił?</span> Ja mówię: <span style="font-style: italic;">– Nakaz, żeby was dobrze pilnować. </span>I wtedy miałem święty spokój. Z tym, że tych lat mojego więzienia nie zapomnę nigdy, nie zaliczam to do jakiejś, no, wielkich (9; 0:10:00) osiągnięć w tym moim przeszłym życiu, ponieważ w tym okresie czasu, kiedy ja dostałem takiej łaski, nazwijmy to, od opatrzności, to moi koledzy byli mordowani w piwnicach UB. Tak że tego okresu nie mogę zapomnieć. I dla mnie było się wstyd przyznawać przed kolegami, No bo... Pan się orientuje. Skazany i nagle zwolniony. To kto to może być? Albo podpisał współpracę, albo kto to jest? Zaczęli koledzy pytać jeden drugiego. Nie mogłem ich przekonać do tego, że znalazło się takich dwóch, właściwie jeden odważny Ormianin, który pomógł mi wyjść z tego kryminału.
    </section>
    <section>
        <time>17460</time>Bo to rzeczywiście była wielka odwaga z jego strony w tym okresie czasu. Ale on się tak czuł mocno, ponieważ miał kuzyna, tak jak nadmieniłem, w biurze politycznym, więc on sobie mógł chyba na to pozwolić. Pomimo to i tak ich ukarano później z tego tytułu. Ale wtedy wierzyli mi tylko najbliżsi moi koledzy, którzy znali tą sprawę. Ci z mojej, koledzy z grupy „Szarego”. „Szary” ? (9; 0:11:38), którzy znali tą prawdę, jak to było. No to ci wiedzieli, kto ja jestem. Ale później to wszystko się już przekonało do mnie, towarzystwo, jak się już bliżej poznano. Do partii nigdy nie należałem. Baaa, miałem bardzo odważne wystąpienia. Później po tych wystąpieniach to się wszyscy dziwili: <span style="font-style: italic;">– Słuchaj, jak ty mogłeś tak mówić? Mogą cię zamknąć jutro.</span> Ja mówię: <span style="font-style: italic;">– Niech zamykają</span>. To wtedy właśnie, mając za sobą taką obstawę, mogłem sobie nawymyślać tym partyjnym i innym ubekom, co oni wyczyniają. I mówiłem prawdę wtedy o tych aresztowaniach, o przeszłości.
    </section>
    <section>
        <time>17550</time>Chociaż to był temat tabu. Każdy się bał nawet słuchać mnie niejednokrotnie, bo myślał, że to jest jakaś prowokacja. Ale ja sobie wtedy na to mogłem pozwolić. Bo wtedy właśnie po tych moich wszystkich historiach dano mi spokój. I tak to bywało. <span style="font-weight: bold;">A ja Panu przerwałem, chcąc jakoś odnieść się do tego okresu lat 80., początku. Przerwałem Pana wywód na temat tego właściwie, co było po 1989. I przerwałem Panu w momencie, w którym wspomniał Pan o cyklu takich wykładów.</span> Aha. Wtedy właśnie mieliśmy, w naszym związku, taki zespół prelegentów. Byli to przeważnie emeryci-profesorowie z politechniki, z uniwersytetu, byli akowcy. I wtedy rozpoczęła się prawda o Armii Krajowej. Chcieliśmy jak najwięcej o tej Armii Krajowej opowiedzieć młodzieży przede wszystkiem. Więc ten zespół prelegentów wyjeżdżał do powiatów, do szkół na jakiś spotkania takie społeczne większe, gdzie mówił prawdę.
    </section>
    <section>
        <time>17635</time>Odkręcaliśmy, że tak powiem, tą nieprawdę o Armii Krajowej. Ja wtedy obsługiwałem wojsko. We Wrocławiu była szkoła podchorążych imieniem Tadeusza Kościuszki. Zawsze przyjeżdżał pode mnie samochód. Wojak mnie woził do szkoły podchorążych i miałem godzinę wykładu. Dostawałem kwiaty później, podziękowanie. I to tych, nazwijmy, moich lekcji patriotycznych w szkole podchorążych, później w innych, nawet pułkach – w Jeleniej Górze byłem, byłem w Legnicy, w naszych wojskowych jednostkach – to było w sumie może jakieś około dziesięciu chyba. W szkole podchorążych miałem ich pięć, sześć wykładów takich. Bili mi brawo wszyscy. Chcieli wiedzieć, jak to bywało, jak wyglądały nasze akcje, nasze rozpoznania tych akcji, nasze podchody. To wszystko dla nich było bardzo ciekawe. Dla młodzieży, dla przyszłych podchorążych.<span style="font-weight: bold;"> I co Pan wtedy czuł, po tylu latach, mogąc tak swobodnie o tym wszystkim mówić? O tej prawdzie. </span>Byłem bardzo szczęśliwy i zadowolony, że nareszcie mogę wyrzucić z siebie to wszystko, co mnie tak męczyło przez cały czas, że nie mogłem mówić prawdy.
    </section>
    <section>
        <time>17731</time>Bo taki był okres, takie były czasy. Wtedy mogłem swobodnie opowiadać o tym, co było, jak było i nawet mówiłem o aresztowaniach naszych kolegów, o ich morderstwach przez Urząd Bezpieczeństwa. Też mówiłem o tym twardo. Wszyscy mi współczuli. Współczucie okazywano. Ale takie były to czasu. To co dalej? <span style="font-weight: bold;">Chciałem jeszcze dopytać o ten właśnie okres bardzo istotny w historii współczesnej Polski, właśnie ten czas po 1989 roku jeszcze. Co oprócz właśnie działalności Światowego Związku Żołnierzy AK, co w tym czasie tak Pan pamięta z tych realiów społecznych też? Jakby na nowo budowania tych okoliczności takich polityczno-ekonomicznych w Polsce. Jak Pan pamięta ten czas? Jakie były wtedy nadzieje na ten nowy porządek w Polsce?</span> Nadzieje były nasze... Ach, nadzieja. Nadzieja to jest to, co robimy teraz. Więc wtedy czuliśmy się, że tak powiem, wolni w całym tego słowa znaczeniu.
    </section>
    <section>
        <time>17826</time>Czyli wtedy nas awansowano na pewne funkcje kierownicze, o których nie mogliśmy marzyć przed rokiem 1989. Wtedy nas dopiero doceniono, awansowano na funkcje dyrektorskie, kierownicze. Ja wtedy byłem szefem inspektorów kontroli produkcji. Po prostu czuliśmy się, że jesteśmy na swoim miejscu. Że jesteśmy w miejscu, gdzie nas potrzbeują. Bo przedtem to było niemożliwe. Rządzili nami nieuki, za przeproszeniem. Ludzie niewłaściwi, którzy nie powinni zajmować takich funkcji w tym okresie czasu, bo się na tym nie znali. Po prostu tam był potrzebny fachowiec. I to było naszym zadowoleniem i życzeniem, że tak się właśnie stało. Wtedy zaczęto nas doceniać. I to była chyba taka jakaś satysfakcja wewnętrzna, radość z tego, że nareszcie jesteśmy wolni w całym tego słowa znaczeniu. Tak to było. <span style="font-weight: bold;">A następne lata co przyniosły? Czy to się jakoś zweryfikowały te nadzieje i jakoś to się zmieniło, czy?</span>
    </section>
    <section>
        <time>17923</time>Nie. To już tak jak nadmieniłem, czuliśmy się swobodnie, pracowaliśmy przy odbudowie kraju. No, chcieliśmy, aby ta Polska w świecie się liczyła. O nią walczyliśmy i chcieliśmy ją taką widzieć. Chcieliśmy i mieliśmy nadzieję, że nareszcie będzie ta sprawiedliwość społeczna. Ale ja wiem, czy ta sprawiedliwość miała miejsce? Bo w tej chwili to nie ma tej sprawiedliwości. Przypominam sobie taką historię z Wrocławia, kiedy mnie powołano jako biegłego w pewnej sprawie budowlanej. I tam niewiasta jakaś skazana wyrokiem zaczęła krzyczeć: <span style="font-style: italic;">– Proszę sprawiedliwości, jak to może być? </span>A sąd wtedy stuknął tym młotkiem w stół i powiedział: <span style="font-style: italic;">– Proszę o spokój, tu nie ma żadnej sprawiedliwości, tu jest sąd. </span>(9; 0:20:00) Takie to były sądy wtedy jeszcze. W każdym bądź razie bardzo żałuję tego okresu czasu, kiedy Solidarność doszła do głosu, że nie tupnęła mocno nogą i nie zrobiła porządku z tymi, którzy rządzili w tym ciężkim okresie stalinowskim. Tylu ich jest przy władzy w dalszym ciągu. Co to ma znaczyć?
    </section>
    <section>
        <time>18028</time>Czytam w prasie w tej chwili, że w rocznicę śmierci pułkownika Kuklińskiego takie SLD i inna tam jakaś organizacja tego Palikota, czy jak on się tam zwie, wychodzi z Sejmu w czasie tego głosowania. Kto to są ci ludzie, pytam się? Co oni tam robią w tym Sejmie? I to jeszcze mnie boli w dalszym ciągu, że w naszym kraju zamiast zrobić porządek, tak jak zrobiono to na Węgrzech w tej chwili czy w innych krajach, to u nas w dalszym ciągu rządzą synowie i córy komunistów, którzy serwowali nam wyroki śmierci. To najbardziej mnie męczy i denerwuje zarazem. Taka jest prawda. Skoro Pan chce wiedzieć o tych czasach. <span style="font-weight: bold;">To jeszcze taki wątek jest, o którym Pan wspomniał ostatnio. Ale jakby mógł Pan powiedzieć o tej historii związanej z pomocą, której Pan udzielał Żydom, jak rozumiem w czasie okupacji, tak?</span> No właśnie.
    </section>
    <section>
        <time>18110</time><span style="font-weight: bold;">Jakie to były przypadki? Czy Pan tych ludzi znał?</span> W czasie okupacji. W czasie okupacji była taka historia, że chodziłem po tak zwaną pocztę tajną naszą do odbioru. W Końskich, ktoś z naszych kolegów zameldował mi, że u jednej z rodzin, która była zaprzyjaźniona z Żydami w Końskich, których już tam nie było, ukrywa się Żyd, który szuka kontaktu z partyzantką. Zapytałem, co to za rodzina jest, u której się on ukrywa. Mówi: <span style="font-style: italic;">– Bardzo patriotyczna rodzina. </span>Czy oni mają, mogą dać gwarancję za tego, którego chcę wziąć do lasu, że to jest właśnie uciekinier z getta, bo tak się określał. Z warszawskiego getta. Nie wiedziałem wtedy, jak się nazywa. Dostał pseudonim „Warszawiak”. Pochodził z Warszawy. I kiedy go przywiozłem do lasu, przedstawiłem komendantowi, to on powiedział, że ma bardzo ważną rzecz do zakomunikowania.
    </section>
    <section>
        <time>18193</time>Wtedy ja byłem obecny w czasie tej rozmowy. I ten „Warszawiak” mówi do komendanta, że on jest konfidentem Gestapo, że Niemcy założyli tak zwaną organizację Żagiew, gdzie przeszkolili i przyjęli tam około 5000 Żydów, którzy przeważnie pracowali na terenie getta i wyciągali pieniądze od swoich ziomków. Pieniądze i kosztowności, które przekazywali Niemcom z kolei. I nasłuchy robili, kto jest kto. I około 500 takich przeszkolonych rzucono na teren naszych, Generalnej Guberni. Szczególnie, żeby kontaktowali się. Umieścili ich w majątkach, zajmowali się różnorodnym handlem. Rysy ich fizjonomii nie wskazywały, że to jest Żyd, bo podobni byli do Polaków. Byli to Żydzi, którzy świetnie, płynnie mówili po polsku, kończyli matury, wyższe studia. I takich właśnie, według wywiadu tego „Warszawiaka”, według oceny tego „Warszawiaka”, który był przeszkolony na takim kursie, takich wysyłano w teren.
    </section>
    <section>
        <time>18304</time>I komendant mówi: <span style="font-style: italic;">– No dobrze, bardzo dobrze, że to powiedziałeś. </span>Bo u nas już była taka rodzina, brat, siostra pochodzenia żydowskiego, którzy byli bardzo dobrymi partyzantami. Byli od początku u nas w partyzantce już. I wtedy on to właśnie, komendant, nie pamiętam, wtedy chyba ten meldunek przekazał do Okręgu. Przekazanie na odprawie dowódców grup partyzanckich, żeby to przekazać. Ale pomijając tą sprawę. Ja z kolegą kiedyś zostałem wysłany do Starachowic – wtedy obozowaliśmy w okolicy Końskich – z jakąś sprawą służbową do obwodu Starachowice. Mój kolega, który miał pseudonim „Zant”, Aleksander Kosiur – tak się nazywał – powiedział do mnie: – <span style="font-style: italic;">Słuchaj, „Tygrys”. Skoro jesteśmy już w Starachowicach, to mojej siostrze umarł synek.</span> Synek, który miał sześć miesięcy czy coś. <span style="font-style: italic;">– I właśnie pochowany jest na cmentarzu w Starachowicach. Może byśmy odnaleźli jego grób? Wstąpili na cmentarz w Starachowicach. </span>
    </section>
    <section>
        <time>18391</time>Cmentarz w Starachowicach, zdaje się, już wspomniałem, był w odległości od miasta jakiś kilometr i zlokalizowany jest prawie że w lesie, tuż pod lasem. Ogrodzenie tego cmentarza to były takie sztachetki drewniane o wysokości może, ja wiem, metr dziesięć, metr dwadzieścia. Niski parkan taki. Nagle, kiedy odnaleźliśmy ten grób jego tego siostrzeńca i staliśmy tam na tym cmentarzu, usłyszeliśmy szum, jakieś odgłosy Niemców: <span style="font-style: italic;">– Halt! Halt! </span>I szum. Wtedy wyskoczyliśmy z tego cmentarza przez płotki do lasu i nagle widzimy 11 Żydów uciekających i za nimi dwóch, może trzech tych pilnujących ich Niemców. To mieliśmy wtedy broń, puściliśmy serię. Niemcy się szybko wycofali. A ci Żydzi do nas na klęczkach nawet, żeby ich przyjąć do partyzantki. Co się okazało? W tym dniu tych 11 Żydów wyprowadzono na zewnątrz obozu do jakiejś pracy fizycznej. Jakieś porządki robili tam wokół obozu. I wtedy wszyscy zaczęli uciekać.
    </section>
    <section>
        <time>18485</time>Cała jednostka. Udało im się uciec. My wtedy z kolegą pomaszerowaliśmy jakieś sześć kilometrów, siedem przez las i do takiej wioski, znajdującej się pod lasem. Pamiętam, to była Gatka nie Gatka, tak się jakoś nazywała. Później był tam Tychów, Jasieniec. Nie pamiętam dokładnie tej wiochy. Ale u drugiego bodajże gospodarza tej wiochy doprowadziliśmy tych Żydów nocą i powiedzieliśmy, że ma ich ukryć, żeby im się krzywda nie stała i za nich głową odpowiada. Jak i gdzie ich przechowywał, nie wiem. Poza tym zameldowaliśmy dowódcy obwodu tego – to był Wacław Ochnio pseudonim „Delamer”, że jest taka i taka sytuacja, żeby to sprawdził. I on ich prawdopodobnie tam rozmeldował gdzieś. Proszę sobie wyobrazić, że wszyscy przeżyli wojnę. Po wojnie, to był rok 1953, dzwoni do mnie kolega ze Starachowic, że:<span style="font-style: italic;"> – Słuchaj, tutaj rozpytywali o ciebie. Jakiś milicjant rozpytywał, czy nie wiemy gdzie ty, adresu czy nie znamy do ciebie. </span>
    </section>
    <section>
        <time>18583</time><span style="font-style: italic;">Oczywiście ja nie powiedziałem, bo nie wiedziałem o co chodzi, że nie znamy adresu.</span> Ale on mi przez kolejarza znajomego dał list taki, ten kolejarz przywiózł mi do mieszkania. (9; 0:30:00) I okazuje się, po sprawdzeniu później tej sprawy, że przyjechało ze Stanów dwóch tych uciekinierów, tych uwolnionych przez nas i poszukiwało mnie po pseudonimie. I ja wtedy się bałem, bo po tych przejściach To były jeszcze stalinowskie czasy. Nie wiem, czy po śmierci Stalina to było, czy przed śmiercią. Bałem się ujawnić im po prostu. Gdybym się wtedy ujawnił, to ? (9; 0:30:30) było. W każdym bądź razie dowiedziałem się później po wojnie, że wszyscy przeżyli wojnę. Tak samo ci, ten brat i siostra, i „Warszawiak” przeżyli wojnę. To rodzeństwo pochodzenia żydowskiego znalazło się w Stanach, już nie żyją. Bo miałem przez cały okres czasu z nimi kontakt. Tak samo z „Warszawiakiem”, który wyjechał do Izraela. Ostatni list dostałem od niego w latach 50. bodajże.
    </section>
    <section>
        <time>18663</time>Później jego powołano do wojska. Później dowiedziałem się, że on został aż, do stopnia awansował pułkownika. I z uwagi widocznie na bezpieczeństwo, czy przerzucali go w różny teren, zerwał ze mną kontakt. Straciłem z nim kontakt. Bo on mieszkał w Hajfie, podał mi adres, nazywał się Dawid Borejsztan, tak jakoś. Tak że nieprawdą jest... Bo w późniejszym okresie czasu co mnie zdenerwowało? Świętej pamięci nieżyjący już podsekretarz stanu w ministerstwie do spraw kombatantów dzwoni do mnie i mówi:<span style="font-style: italic;"> – Słuchaj, czy czytałeś dzisiejszą Gazetę Wyborczą?</span> Ja mówię: – <span style="font-style: italic;">Koszernych gazet nie czytam. – Ale to ja ci prześlę tą gazetę. – No to przyślij. </span>O co chodzi? Jest artykuł o „Barabaszu”, „Strzał w plecy”. I właśnie to, zdaje się, opowiadałem Panu. Wtedy się zdenerwowałem bardzo mocno. Aha. I z taką gazetą przyszła do niego pani Dmochowska czy jak, poseł na Sejm, która była opiekunką naszego Zarządu Głównego.
    </section>
    <section>
        <time>18762</time>I dał jej, tej pani, bo pytała się Woźniaka, co o tym sądzi. I on powiedział: <span style="font-style: italic;">– Najlepiej tą sprawę pani przedstawi mój kolega, który mieszka w Konstancinie.</span> Podał jej numer telefonu, ona nie zadzwoniła niestety do mnie. Bo wtedy bym jej powiedział to, co Panu przekazałem. Tak że posądzanie nas o antysemityzm czy rozwalanie Żydów to jest nieprawda. To jest wszystko zmyślone, absolutnie takiego nastawienia nie było. Wszyscy ci, którzy mieli czyste sumienia, czy to Żyd, czy to Cygan, czy innej narodowości partyzant, był przez nas szanowany w jednakowym stopniu jak nasi koledzy. Oczywiście, był bardzo mocny rygor, to była dyscyplina w tym okresie czasu. U nas rozwalono trzech kolegów i jedną dziewczynę, bardzo piękną, której dwóch braci było w partyzantce. Rozwalano za to, że kontaktowali się z różnymi osobami, które, byli współpracownikami Gestapo. Wywiad doniósł o tym i w czapę.
    </section>
    <section>
        <time>18856</time>Tak że dyscyplina była bardzo rygorystyczna. Jeśli przypuśćmy, jak się mówi u „Barabasza”, że został rozwalony. To albo to był z tych właśnie przeszkolonych, albo ktoś, który chciał często urlop. No i sprawdzili, kto to jest. I wtedy dostał w czapę. Bo tam o drugim piszą, że „Barabasz”. A to nie „Barabasz”, tylko. Tak, opowiadałem Panu, że ktoś tam do niego później dołączył. W takim majątku, tam gdzie brali żywność, administratorem był właśnie tego typu konfident, Żyd. Też go rozwalili. Dwa przypadki, jeśli chodzi o „Barabasza”. <span style="font-weight: bold;">A jeśli chodzi o okres powojenny to, to jak Pan pamięta właśnie Żydów, którzy tutaj w Polsce zostali?</span> Ooo, bardzo źle. Ja przesłuchiwany byłem przez Żydów, przez oficerów żydowskich, którzy w trakcie przesłuchania się zmieniali. I na ich polecenie te parobki, za przeproszeniem, nam wybijały zęby w trakcie przesłuchań. Obejmowali stanowiska. Na przykład we Wrocławiu w tym okresie czasu było bodajże coś 1500 rodzin żydowskich, którzy byli krawcami, szewcami, a później zostali dyrektorami różnych przedsiębiorstw.
    </section>
    <section>
        <time>18964</time>Ale przeważnie byli w UB. Przeważnie. 50 procent stanu tej formacji to byli Żydzi. Tak nam się odwdzięczali za to, że zostało ich tylu uratowanych właśnie przez Polaków, przez polskie rodziny. Kiedyś, kiedy wróciliśmy z żoną z Erewania, dostałem wieczorem telefon. <span style="font-style: italic;">– Dzwoni to a taki i taki, mieszkam na ulicy Włodkowica, jestem tłumaczem przysięgłym i moja żona jest Ormianką i chciałaby państwa bardzo poznać. Czy państwo mogliby przyjść w dniu określonym, zapraszamy państwa na obiad</span>. Zaprosili nas. Przyjeżdżamy na Włodkowica, która była zamieszkała przez samych Żydów. Patrzymy, tłumacz przysięgły, Manuel jakiś tam. Oczywiście Żyd. Dwóch synów wysłali do Izraela, a żona Ormianka. Bardzo ładna zresztą kobieta. Stół zastawiony i za tym stołem chyba 16 rodzin żydowskich. To znaczy z żonami Żydzi. I ja z żoną.
    </section>
    <section>
        <time>19056</time>Wtedy przywieźliśmy jakieś butelki koniaki z Erewania, to z koniakiem tam poszedłem, z kwiatami. Tylko jak postawiłem i tylko ten koniak mój był pity przez całe posiedzenie tam, które trwało może, jeśli chodzi o nas, jakieś trzy, cztery godziny byliśmy tam. Stół zastawiony żarciem, prosili, żebym opowiedział. Mówili: – Moczar to taki bandyta. Ale pan to jest bohater, pan jest zasłużony człowiek, niech pan opowiada, jak tam było, jak tam było w Armenii. I tak trwała nasza rozmowa. Później straciłem kontakt z tymi, więcej nie chodziłem. Aha, bo była taka historia, że ten właśnie coś tam, mojego kolegę o coś oskarżyli. I ja na rozprawie zeznałem, że to jest nieprawda, że to jest wymuszanie łapówki. I wtedy właśnie ten ktoś, ten mój znajomy był zamieszany w tą sprawę i dlatego zerwaliśmy znajomość. Ale prawdopodobnie później, w późniejszym okresie też wyjechali za synami do Izraela.
    </section>
    <section>
        <time>19135</time>(10; 0:00:00) Chciałem opowiedzieć o akcji na kasę w zakładach Hermann Göring Werke. Ponieważ zbliżała się zima, potrzebne były pieniądze nam na wyposażenie i przygotowanie oddziału do warunków zimowych oraz pieniądze dla sierot czy też żon aresztowanych naszych kolegów, względnie tych, którzy zostali wywiezieni do Oświęcimia. Wtedy ktoś z wywiadu, z inspektoratu podsunął nam myśl, że w zakładach dwa razy w miesiącu dokonują wypłaty pensji pracujących tam pracowników. Niemcy tam zatrudniali około 2000 Żydów. Praca szła na trzy zmiany. To były zakłady zbrojeniowe, tam były produkowane te słynne działa, stopiątki tak zwane. Tak że produkcja szła na całego, na trzy zmiany i te wypłaty były dosyć duże. W głównej kasie, wywiad doniósł, że tam znajduje się około 4 000 000. Ale główna kasa była raczej dla nas niedostępna, więc na wydział największy, wydział mechaniczny tak zwany w zakładach Hermann Göring wypłaty wynosiły około 2 500 000. I taki dzień, gdzie te pieniądze będą zgromadzone w sejfie, namierzył wywiad ze Starachowic.
    </section>
    <section>
        <time>19244</time>Po tym rozpoznaniu, że tak powiem, około gdzieś połowy miesiąca października porucznik „Krzyk”, zastępca „Szarego”, z kilkoma kolegami wyruszył do Starachowic celem zasięgnięcia języka. Musiał zrobić przegląd sytuacji terenu, z którego mieliśmy wyruszyć na tą kasę. W tym okresie czasu kolejka wąskotorowa dowoziła proch do amunicji z tak zwanej prochowni, która była oddalona o jakieś dwa kilometry od zakładów głównych, usytuowana w lesie od strony północy. I wtedy właśnie „Krzyk” opracował plan, że najlepiej będzie, jak wjedziemy tą kolejką do zakładów. I wtedy dostaniemy się do wydziału mechanicznego. Trzeba nadmienić, że zakłady zbrojeniowe były bardzo mocno ubezpieczane. Było tam około sześciu bram, przy każdej bramie stał wartownik przez 24 godziny. Obok były koszary, a na portierni głównej tak zwanej było około siedmiu wartowników, siedmiu uzbrojonych Niemców.
    </section>
    <section>
        <time>19358</time>Więc tak jak to opisał jeden z naszych kolegów, że „Szary” wybrał 13 najodważniejszych, którzy mieli wejść w paszczę lwa. Tak to określił. Ponieważ „Szary” zawsze hołdował trzynastce. Nie wiem, dlaczego. Więc. Ja nie będę wymieniał nazwiska tych kolegów chyba, którzy brali udział. Czy Pan chce? <span style="font-weight: bold;">Myślę, że warto.</span> Warto. Więc do tych, którzy musieli wejść wrogowi do gardła należeli: „Czerkies” Edmund Kamiński, „Fuks” Zdzisław Badowski (pochodził ze Śląska, świetnie mówił bo niemiecku, tak samo jak i Kamiński; obaj świetnie mówili po niemiecku), „Tygrys” Józef Małek, „Szklanka” Jan Pączek, „Zant” Aleksander Kosiur, „Mat” Mieczysław Mączyński, „Skalbierz” Zdzisław Łęcki, „Krogulec” Tadeusz Łęcki (bracia), „Ryś” Wacław Sołtyk oraz „Kret” Teofil Stawski i „Nygus” Władysław Koriat. Ponadto jeszcze „Cygan” Marek Fidakowski oraz „Pantera” Józef Złotnik. Wielu tych kolegów, których wymieniłem, pracowało w tych zakładach.
    </section>
    <section>
        <time>19479</time>Znali świetnie zakłady, jak i wydział mechaniczny, bo przeważnie tam pracowali. Czyli rozkład nie był im obcy tego budynku. Na ubezpieczenie akcji pod dowództwem porucznika „Lisa” Stefana Sławińskiego wyznaczeni zostali koledzy, którzy nas ubezpieczali na zewnątrz, ale nie będę wymieniał, bo to był prawie cały pluton. Tak jak nadmieniłem, że większość tych wybranych to właśnie pracowała w tych zakładach, które się w tym okresie czasu nazywały zakładami Hermann Göring Werke. Akcja została wyznaczona na koniec października. W międzyczasie otrzymaliśmy wiadomość, że o świcie 28 października zwaliło się do Starachowic, na tej drodze tak zwanej traktowej od Skarżyska do Starachowic, około 40 samochodów. Byli to Niemcy, którzy robili obławę na oddział „Ponurego”. Jeden z naszych kolegów wpadł na pomysł, że z uwagi na to, bo słyszeliśmy odgłos walki oddziału „Ponurego” z obławą, żeby właśnie w tej nocy, kiedy miała miejsce obława, 28 października, z 28 na 29, zrobić skok na kasę w nocy.
    </section>
    <section>
        <time>19592</time>I to był bardzo dobry pomysł, ponieważ „Szary” przedstawił się jako „Ponury” i powiedział: <span style="font-style: italic;">– Za to, że bombardowaliście mnie w czasie dnia, zabieram wam pieniądze.</span> I wtedy właśnie przez ten fortel cała obława, która szła na „Ponurego” poszła na Lasy Starachowickie. Myśmy okrążyli wtedy te Lasy Starachowickie, weszliśmy na miejsce, gdzie była akcja „Ponurego”, bo „Ponury” się wycofał na wschód, i chowaliśmy, bo tam zginęła cała drużyna, prawie dwie. 18 kolegów, którzy udali się na przestrzelenie stenów, które były produkowane z kolei w Suchedniowie przez naszych inżynierów. I całą tą osiemnastkę plus ich dowódca, taki mój kolega zresztą, Kosiński, zginęli w tej obławie. Wchodząc na ten Wykus zobaczyliśmy coś niesamowitego. Porozbijane głowy naszych kolegów, kolbami. Pomordowani, te zwłoki tak zbeszczeszczone strasznie.
    </section>
    <section>
        <time>19682</time>Oozbieraliśmy, oczywiście, tych wszystkich. I wtedy postawiliśmy taki krzyż brzozowy. Pochowaliśmy ich w jednej mogile. I wtedy ta obława niemiecka nie przyniosła żadnego rezultatu, ponieważ, tak jak nadmieniłem, przez naszą akcję na kasę obława skierowała się na Lasy Starachowickie. Tam penetrowali całe Lasy Starachowickie. „Ponury” odszedł na wschód, a my na zachód. I tak to miało miejsce. Z tym, że „Szary”. Jeszcze opowiem, jak wyglądał ten wjazd kolejką. Tym rozbrojonym Ukraińcom (10; 0:10:00), którzy pilnowali kasy i stali na wartach, powiedział, że: – <span style="font-style: italic;">Za to, co właściwie bombardowali, zabieram wam pieniądze. </span>Więc w tym dniu, 29 października w 1943 roku, o godzinie gdzieś 21 „Szary” wybrał się z dwoma żołnierzami w przebraniu, no, z ? (10; 0:10:28) na rękawie, z kapeluszem takim tyrolskim jak Niemcy w Gestapo chodziło. I zapukali do drzwi kasjera, który był <span style="font-style: italic;">Volksdeutschem</span>, mieszkał w dzielnicy Majówka.
    </section>
    <section>
        <time>19780</time>I „Szary” zażądał kluczy od kasy od niego. On się bardzo mocno upierał, ale jakoś go przekonali, że klucze oddał. I został z nim jeden z naszych kolegów, żeby go pilnować i miał wyjść stamtąd dopiero o godzinie 12 gdzieś. I tak to właśnie się stało. Po tych właśnie, zdobyciu kluczy, cały oddział pod dowództwem „Krzyka” maszerował w tym czasie pod Wąchock, gdzie po akcji mieliśmy się udać i my. Wtedy oddział liczył już. My byliśmy już wtedy w 1943 w sile kompanii. Ponad 120 ludzi. A 13 nas weszło do paszczy lwa, jak to nadmieniłem na początku. Wtedy oczekiwaliśmy na tą kolejkę, która zjawiała się parę minut po 22 jako ostatni kurs. Jakieś pół kilometra od zakładu po zatrzymaniu parowozu, którego motorniczym był oczywiście Polak, do parowozu wsiadł wtedy, pamiętam, „Fuks”, który mówił świetnie po niemiecku, tak jak nadmieniłem. i „Mat”. Dwóch naszych kolegów. „Mat” miał się przebrać, przeobrazić w tego wartownika, który pilnował tej bramy.
    </section>
    <section>
        <time>19889</time>Tak że rozbroili wartownika, koledzy go zabrali do lasu, a nasz kolega, przebrany w jego płaszcz, z karabinem, z czapką obstawiał bramę, którą żeśmy później wychodzili. Po odprowadzeniu tej kolejki na bocznicę ruszyliśmy na wyznaczone stanowiska, prowadzone przez „Szarego” wtedy i „Fuksa”. Byliśmy w kombinezonach roboczych, z bronią oczywiście ukrytą, bo to o 22 była zmiana. Z tej drugiej zmiany przychodziła trzecia zmiana. Tak zwana zmiana nocna. I myśmy się zmieszali z tymi pracownikami. Kiedy ta zmiana zaczęła już swoją pracę, to gdzieś tam około godziny 22.20 dotarliśmy do budynku głównego, gdzie znajdowała się kasa. W tym biurowcu, w którym była kasa, pełniło służbę dwóch żołnierzy <span style="font-style: italic;">Werkschutzu</span>, to byli Ukraińcy. Na noc, kiedy nie było ruchu, zamykali drzwi na łańcuch. Więc mocne szarpnięcie „Fuksa”, który był w przebraniu, przebrany za, w mundurze niemieckim.
    </section>
    <section>
        <time>19987</time>Po niemiecku krzyknął:<span style="font-style: italic;"> – Co to ma znaczyć!? Zamykanie na łańcuch? Natychmiast proszę otwierać!</span> Otworzył drzwi, zaczął ich besztać, ponieważ mieli tam, dwie dziewczyny sobie zaprosili, i naskoczył na nich, że miast pilnować kasy, to oni tu randkę sobie urządzają, co to ma znaczyć. A „Szary” za nim wpadł, rozbroił tych dwóch wartowników. I wtedy z nim jeszcze poszedł Stawski, który... Aaa, który... pilnował. Telefonistki dwie były, bo to było pomieszczenie telefoniczne obok, więc musiał zabezpieczyć to pomieszczenie. I dziewczyny z początku były przerażone, a potem zaczęły się uśmiechać, że biorą w takiej akcji udział. Kazał im normalnie pracować, jakby się nic nie stało. Ale pilnował ich tam aż do czasu, kiedy kasa została załatwiona już prawie. I co tam jeszcze dalej? Jak to się wszystko odbywało. Tymczasem na parterze powstały pewne trudności. Wejście do pomieszczeń tych kasowych było od strony holu zabezpieczone kratą, do której nie było kluczy.
    </section>
    <section>
        <time>20074</time>Mieliśmy tą kratę wysadzić trotylem. Ale zapytani Ukraińcy z tego Werkschutzu odpowiedzieli, że nic o kluczach nie wiedzą. Jednak po paru chwilach wskazali jakąś skrzynkę, mówiąc, że tam są jakieś klucze. I oczywiście znalazły się klucze od tej kraty i nie trzeba było jej wysadzać. No bo wtedy byłby hałas, a myśmy chcieli to po cichu to wszystko załatwić. Tak jak mówiłem, te, tymi kluczami od kasy nie mógł „Szary” otworzyć kasy. Natomiast „Nygus” zauważył jakąś zapadkę, odsunął ją i bagnetem zaczął tam coś wiercić w tej kasie i zamek puścił, i kasa została otwarta. Ja wtedy byłem na ubezpieczeniu przy wejściu do budynku i denerwowaliśmy się bardzo, czy aby „Szary” przy otwieraniu kasy nie nastąpił na jakąś płytę alarmową. No, bo wówczas byśmy się wycofywali na wesoło. W końcu ujrzeliśmy dwóch kolegów, wychodzących z wypchanymi workami. Pytaliśmy, dlaczego tak długo to trwało? No, oni właśnie powiedzieli, ze był problem z kasą.
    </section>
    <section>
        <time>20168</time>Natomiast w międzyczasie, stojąc w holu, w trójkę staliśmy w tym holu, szła zmiana warty, tych, którzy ubezpieczali tę kasę. Trójka wchodziła do budynku. Myśmy za filarem siedząc, jeden z naszych kolegów wyskoczył: <span style="font-style: italic;">– Ręce do góry! </span>Zdjęliśmy im dwa kabeki, jeden <span style="font-style: italic;">schmeisser </span>miał ten dowódca, który ich prowadził na zmianę warty. I zostali zamknięci wszyscy tam w pomieszczeniu kasu. „Szary” powiedział, że to będzie nasz wartownik ich pilnował przez dwie godziny. Mają cicho siedzieć. Ale później okazało się, że krzyczeli z godzinę czasu, nikt ich nie słyszał, bo był hałas maszyn na tych halach, zagłuszał ich krzyk. I w końcu ich tam wydostali. Zabraliśmy wówczas 2 500 000 złotych. Oczywiście to była duża kwota, ponieważ wartość tych pieniędzy to była chyba taka jak dzisiaj, ponieważ ci pracujący tam zarabiali około 2000. Takie było znaczenie tych pieniędzy zabranych wówczas przez nas.
    </section>
    <section>
        <time>20265</time>I oczywiście, tak jak nadmieniłem, z tymi pieniędzmi, z całym oddziałem udaliśmy się na Wykus, gdzieśmy pochowali tych kolegów, którzy zginęli w czasie obławy, a pieniądze były rozprowadzone wśród tych, o których wspomniałem na początku. Cała akcja trwała około 40 minut i zgodnie z planem odniosła zamierzony skutek. To co? Przejdziemy do następnej jakiejś akcji? <span style="font-weight: bold;">Tak, ale chciałem jeszcze zapytać, bo tutaj widzę, że była tu taka wzmianka o konsekwencjach tej akcji. Jakby mógł Pan też powiedzieć o tym, w jaki sposób właśnie te środki zostały tam rozdysponowane na te wskazane cele. I...</span> To po jakimś czasie okresie czasu, oczywiście, nasi koledzy, zawiadamiając poszczególnych dowódców placówek w terenie, otrzymywali pewne kwoty za pokwitowaniem do rozdziału tym (10; 0:20:00) potrzebującym. A część tych pieniędzy poszła na nasze umundurowanie, że tak powiem.
    </section>
    <section>
        <time>20345</time>Bo to był październik, szykowaliśmy się na koncentrację, która miała miejsce 11 listopada 1943 roku w Górach Świętokrzyskich. Pamiętam wtedy, że na tej koncentracji „Szary” przekazał „Ponuremu” coś około 500 000 z tych pieniędzy, któreśmy zabrali. Dla jego oddziału, dla potrzeb „Ponurego”. Tak że akcja była udana, no a przede wszystkiem już obława nie poszła za „Ponurym”, bo poszła na Lasy Starachowickie, ponieważ „Szary” podpisał pokwitowanie dla tych Ukraińców, którzy byli wcześniej zabrani tam do lasu, że: <span style="font-style: italic;">– Za to, że bombardowaliście mnie, zabrałem kasę. Macie tu pokwitowanie.</span> I podpisał „Ponury”. Oczywiście to dostarczyli oni Niemcom i tak się stało, że obława ruszyła w innym kierunku. Teraz o jakiej akcji Pan by chciał? Może odbicie więzienia w Końskich. Też jest bardzo taka akcja, która wymagałaby wspomnienia.
    </section>
    <section>
        <time>20439</time>Tak że więzienie w Końskich. To był gdzieś początek czerwca roku 1944, gdzie zmieniliśmy miejsce postoju, maszerując wtedy, pamiętam, na gajówkę, która się nazywała Czerwony Krzyż, na południowy zachód gdzieś od Końskich. Była to sobota, piękny, słoneczny, ciepły poranek. Pobudka wtedy nastąpiła nieco wcześniej, bo mieliśmy się przygotować na jutrzejszy dzień, gdzie miała być msza polowa, którą miał odprawić ksiądz kapelan, który miał przyjechać z terenu do lasu. Tak że od razu w niedzielę budujemy prowizoryczny ołtarz z dużym, drewnianym krzyżem i punktualnie o godzinie dziesiątej wszyscy, oprócz ubezpieczenia, ustawieni w czworobok czekamy na kapelana. Mszę wówczas celebrował, jak pamiętam, kapelan, ksiądz „Andrzej”, pseudonim „Andrzej”, Feliks Kowalik. Tak się nazywał ten ksiądz. Mieli na tą uroczystość przyjechać goście z okręgu. Jednak ci goście nie zjawili się w tym określonym dniu.
    </section>
    <section>
        <time>20556</time>W czasie mszy w tyle czworoboku zaczęło się jakieś zamieszanie, jakiś ruch. Myśmy z „Szarym” siedzieli na takich prowizorycznie przygotowanych ławkach, których było niewiele, bodajże dwie. ? (10; 0:24:04) I „Szary”, słysząc ten szum, powiedział do mnie:<span style="font-style: italic;"> – „Tygrys”, zobacz, co się tam dzieje. </span>Bo „Szary”, trzeba przyznać, że „Szary” był bardzo pobożny i chciał, żeby ta ceremonia była bez zakłóceń. Idąc na tył, spotkałem „Pozewa”. I „Pozew”, nazywał się Edward Paszke, mówi: <span style="font-style: italic;">– Słuchaj, stało się nieszczęście, aresztowali porucznika „Bladego”.</span> Bodajże nazywał się Gruszczyński.<span style="font-style: italic;"> – „Kreta”, podchorążego „Kreta”. </span>To był Stawski. <span style="font-style: italic;">– I Jadzię.</span> „Jadzia”, sanitariuszka nasza, Jadwiga Szumowska. I mówi:<span style="font-style: italic;"> – Koniecznie trzeba zameldować o tym „Szaremu”.</span> Ja mówię: <span style="font-style: italic;">– Słuchaj, zaraz to zrobimy. </span>Nabożeństwo dobiegało końca, ja podszedłem do „Szarego” i na ucho mu powiedziałem, że aresztowano trzech naszych kolegów.
    </section>
    <section>
        <time>20666</time>Mówi: <span style="font-style: italic;">– Dobrze, niech „Pozew” czeka, skończy się msza, będę z nim rozmawiał. </span>I po zakończeniu mszy „Pozew” złożył raport. Bo jak to było? Więc bodajże 2 czerwca cała wyżej wymieniona trójka, o której mówiłem, udała się z rozkazu „Szarego” do Skarżyska-Kamiennej w celu zdobycia amunicji. Bo tam była produkowana amunicja przez naszych kolegów, bo zakłady produkcji tej amunicji nazywały się Hasak. Pod nadzorem niemieckim, oczywiście, ale koledzy tam pracujący przemycali jakoś amunicję, proch i tak zwane łuski, gilzy, jak to popularnie się mówi. I wykonywali i potajemnie amunicję przekazywali do kabeków, do broni krótkiej. Tak że wtedy, pamiętam, mieli załadować takie dwie paczki po osiem kilogramów. Zmierzali do dworca kolejowego, gdzie mieli się udać w kierunku Końskich. A tam obserwował ich niejaki Sitarz, agent Gestapo, Polak z pochodzenia, który zameldował o tym Niemcom. Że trzech. Ponieważ „Blady” pochodził z Skarżyska, znał, kto to jest porucznik „Blady”, wiedział, że to jest oficer należący do Armii Krajowej.
    </section>
    <section>
        <time>20789</time>Zameldował o tym Niemcom. I wtedy na pewnej stacji do tego wagonu, gdzie nasi koledzy przebywali, wsiadło kilku żandarmów niemieckich. Z jednej i z drugiej strony wagonu. I zaczęli niby rewizję poszczególnych przedziałów, ale doskonale. Widocznie już wiedzieli, po kogo przychodzą, bo Sitarz opisał, kto to jest. I całą trójkę nakryli w wagonie. Wtedy te paczki były pod siedzeniami. „Blady” miał pistolet, który też schował pod siedzenie, ale Niemcy to znaleźli w czasie rewizji. I wszystkich, całą trójkę zabrano na Gestapo do Końskich. Tą całą scenę aresztowania kolegów widział właśnie „Pozew”, który wracał z urlopu. I on w czasie biegu pociągu wyskoczył z tego pociągu i napotkał jakiegoś rowerzystę, którego zepchnął z roweru, i przyjechał rowerem do lasu, meldując o tym, o czym wspomniałem. Wtedy „Szary” po odebraniu tego meldunku od „Pozewa”, natychmiast rozpoczął działanie.
    </section>
    <section>
        <time>20888</time>Wyruszył z „Jeleniem”, takim z cichociemnych, skoczkiem, w przebraniu po cywilnemu do Końskich. Odwiedzili wtedy komendanta podobwodu w Końskich, który przydzielił im dwie dziewczyny i tak z tymi dziewczętami penetrowali teren. Całą lokalizację więzienia, posterunków niemieckich i w ogóle miejsc zagrożeń militarnych tak zwanych. Po takim rozpoznaniu. A wtedy (10; 0:30:00) w szkole tam było Gestapo, niedaleko tego więzienia, kwaterowali wtedy tam żandarmi również. Koszary Wehrmachtu się znajdowały w Końskich wówczas. I w niedalekiej odległości, jakieś pięć kilometrów, był cały pułk niemiecki oraz te Ost Bataliony tam również znajdowały się w niedalekiej odległości Końskich. I po rozpoznaniu miasta Końskich określili, że w Końskich znajduje się ponad 1000 Niemców. I w tej tak zwanej wsi Odrowąż, oddalonej o jakieś pięć kilometrów, wspomniałem o tych pułkach niemieckich, które tam kwaterowały. I chwila ciszy, zastanawiali się co dalej.
    </section>
    <section>
        <time>21002</time>Każdy z nas ustalał stosunek sił naszych w odniesieniu do tych, którzy tam znajdują się w Końskich. No ale oczy wszystkich nas zwrócone były na „Szarego”. To „Szary” po chwili ciszy rozkazał: <span style="font-style: italic;">– Dziś wyruszamy wieczorem. Ogólne dowodzenie oddziałem należy do mnie. </span>„Krzyk” – zastępca jego – zniszczy centralę telefoniczną, „Jeleń” z grupą kolegów zaatakuje więzienie. Po takim szczegółowym rozpracowaniu planu, który nakreślił nam „Szary”, oddział został podzielony, a pluton rozpoznawczo-administracyjny miał czekać tam w umówionym miejscu po akcji na nas. Godzinę wymarszu, pamiętam, ustalono na godzinę 23. Maszerowaliśmy sposobem, niczym stado wilków. Bo byliśmy specjalistami od takich podchodów, w przechodzeniu w sposób niezauważony. Maszerujemy wtedy na więzienie. Dotarliśmy do Końskich, o godzinie 23, jak nadmieniłem, ale ostre tempo, jakim maszerowaliśmy, nie pozwalało na takie ciche przejście pod więzieniem, bo ten odgłos, tupot nóg budził uśpione miasta.
    </section>
    <section>
        <time>21151</time>Może w dalszej części to ja bym się posłużył artykułem, który został zamieszczony w 46 numerze „Przeglądu Tygodniowego”, a redaktorem tego artykułu był niejaki Stanisław Jankowski, który zamieścił wywiad rozbicia więzienia. Wywiad, który przeprowadził z kolegą atakującym wtedy, z tak zwanym „Zwidem”. Pseudonim „Zwid”. To był. Jak mu tam na imię? Przypomnę sobie nazwisko może „Zwida”. Ten artykuł został zamieszczony w tym tygodniku w latach 1986. To może ja odczytam ten artykuł? Więc ten redaktor Jankowski pisze: <span style="font-style: italic;">Ładunek trotylu rwie bramy wartowni, otwiera drogę atakującym. Decydują sekundy, nie można dopuścić, aby strażnicy zmienili stanowiska. Okno wartowni wyleciało. W otwór wpadają granaty. Obrońcy więzienia giną lub wycofują się do wnętrza budynku. Strzelają coraz bardziej chaotycznie i nerwowo. Odbity od muru granat wybucha kilkanaście kroków od „Jelenia”. </span>
    </section>
    <section>
        <time>21271</time><span style="font-style: italic;">W tej akcji nie żyje „Grom”, przed chwilą trafiony w piersi. „Wrzosowi” Mieczysławowi Zasadzie pocisk przemyka po czole, zalewając mu twarz krwią. A tu:</span> – Naprzód, naprzód! <span style="font-style: italic;">– pogania „Szary”. W całym mieście rozpętała się strzelanina, a grupa szturmowa jeszcze nie weszła do więzienia. Niemcy pomocy nie wezwą, gwałtowny wybuch wysadził drzwi poczty, a żołnierze z drużyny „Krzyka” niszczą właśnie centralę telefoniczną. Zablokowane zostały koszary Wehrmachtu. W budynku szkolnym przy ulicy Warszawskiej „Lawal” Jerzy Barański z „Orkanem”, Stanisław Kołodziejczyk, prują do wyskakujących z budynku Niemców. Razem z nimi do drzwi i okien biją „Rubin” Bolesław Kamiński oraz „Wojnat” Michał Okoniewski, oraz inni. </span>Jak pisze Jankowski: <span style="font-style: italic;">W erkaemie kończy się taśma, więc „Lawal” zakłada następną i znowu ostrzeliwuje plac przed szkołą. Wehrmachtowcy cofają się w tym czasie.</span> <span style="font-style: italic;">„Lawal” z „Orkanem” przenoszą stanowiska na ulicę Dolną.</span>
    </section>
    <section>
        <time>21369</time><span style="font-style: italic;"> W kilku muszą przekonać Niemców, że koszary są otoczone i nie można z nich przedostać się na zewnątrz. W więzieniu strażnicy bronią się coraz słabiej, ale nadal trudno dojść do okratowanych drzwi na końcu głównego korytarza. „Jeleń” znów rzuca granat i osłaniany przez kolegów doskakuje pod drzwi, kładąc ładunek trotylu.</span> <span style="font-style: italic;">Później idzie zapałki i w pięć sekund później drzwi z kratą leżą na podłodze. Łomoczą na korytarzu buty chłopców z grupy szturmowej „Tygrysa”, który przed momentem zmienił magazynek w peemie i biegnie za kolegami. Nie ma kluczy, więc rozpoczyna się poszukiwanie łomów, siekier, wszelkich narzędzi pomocnych przy wyłamywaniu drzwi. Cały budynek huczy od krzyków partyzantów i więźniów zgromadzonych przy drzwiach cel. Żaden z tych uwięzionych nie liczył na uwolnienie. Od kilku dni ci uwięzieni spodziewali się egzekucji. Ponieważ...</span> Pragnę nadmienić, że wcześniej doszła wiadomość do Niemców o zastrzeleniu H-? (10; 0:38:53) Fittinga z Końskich, którego kilkakrotnie ostrzegano.
    </section>
    <section>
        <time>21473</time>On nie zmienił swojego postępowania, tylko, można to określić, był okrutny wobec Polaków. Tak jak nadmieniłem, przy ataku na więzienie zginął Pietrzykowski. To była jego... Ludwik Pietrzykowski, pseudonim „Ludwik”, który był kierowcą tego Fittinga. Pochodził z poznańskiego. To on właśnie podprowadził Fittinga pod patrol, który załatwił wtedy tego Fittinga. I w związku z tym zbiegł do oddziału naszego. I to była jego pierwsza akcja, w której poniósł śmierć. Co tu jeszcze? Wtedy w tym więzieniu było około 100 więźniów. (10; 0:40:00) Niektórzy bali się wyjść, trzeba było ich wyciągać siłą, bo mówią, że jeśli nie uda się akcja, to Niemcy ich rozwalą. Mijają minuty takie nerwowe, a każda z tych minut zwiększa obawy i niepewność naszą, że cele pozostaną zamknięte, a wtedy, więźniowie nie mają złudzeń, przyjdzie im zapłacić życiem za to wszystko.
    </section>
    <section>
        <time>21566</time>(11; 0:00:00) Wtedy, pamiętam, „Zwid” wraz z „Zantem” i „Mechem”, oczywiście pseudonimy moich kolegów, zaczęli penetrować pomieszczenia socjalno-administracyjne. Wychodząc z pokoju zastawionego szafami, spostrzegli pod stołem wystające ręce klęczącego tam mężczyzny. Po paru kopniakach wyszedł spod stołu sam komendant więzienia. To jeden z naszych kolegów krzyknął:<span style="font-style: italic;"> – Dawaj klucze! – Nie mam.</span> Zaczął odzywać się ten komendant więzienia. Po paru uderzeniach pod żebra oczywiście komendant wyciągnął spod szafy pęk kluczy. I teraz łatwo otwieraliśmy poszczególne cele. Niektórzy bali się po prostu wyjść, trzeba ich było siłą wyciągać z tych cel. Bo nie wierzyli, że uda się ta akcja. Niektórzy bez spodni, w kalesonach, w jednym bucie albo dwa buty z lewej nogi. Tak szybko się ubierali. I oczywiście w tym tłumie uwięzionych znaleźliśmy naszych kolegów, „Bladego”, „Kreta” i „Jadwigę”.
    </section>
    <section>
        <time>21655</time>„Jeleń” zameldował zakończenie akcji, po chwili sygnał trąbką, która dawała znak do wycofania się z budynku. Długi szereg wtedy wychodzi z bramy, a raczej z otwory, który po niej pozostał. Partyzanci z mojej drużyny pilnują porządku. Trzeba maszerować w zwartej grupie, w kolumnie, żeby jak najszybciej wyjść z miejsca akcji. Oczywiście strzelanina, znowu niemieckie karabiny maszynowe. Załoga koszar wystrzeliwuje rakiety, podobnie jak gestapowcy z budynku tego szkolnego. Nad miastem robi się jasno jak w dzień od tych wystrzeliwanych rakiet. Po tej udanej akcji odmaszerowaliśmy z tymi uwięzionymi około dziesięciu kilometrów wtedy, pamiętam. Już nad ranem wróciliśmy do lasów. Nie pamiętam nazwy wtedy tych lasów. Ale od Końskich odbiliśmy o jakieś dziesięciu kilometrów. Ci polityczni tak zwani więźniowe zostali w oddziale, natomiast połowa z nich to byli różni. Za nieodstawienie kontyngentów, może jacyś drobni złodziejaszkowie.
    </section>
    <section>
        <time>21768</time>To wszystko zostało zwolnione. Na własną rękę mieli dobić do własnych domów, nie ukrywać się. Tak wyglądała pokrótce akcja w Końskich. Oczywiście w tym okresie czasu stan alarmowy, postawiono jednostki policyjne i wojskowe. W późniejszym okresie czasu jeden z naszych kolegów, który czytał prasę niemiecką, w której napisano, że do miasta Końskie weszło około 300 dobrze uzbrojonych mężczyzn – a było nas 120 – bandyci opanowali pocztę, dworzec kolejowy, rozbili więzienie i wypuścili 65 więźniów. Za nimi w pościg udała się grupa 830 żołnierzy Wehrmachtu, która rozbiła bandytów. Oczywiście to było nieprawda. Bo myśmy... Wtedy padał deszcz, który był naszym sprzymierzeńcem, bo zacierał ślady naszego marszu. I akcja się udała według zamierzonego planu. Tak mniej więcej opisywał tą akcję rozbicia więzienia w Końskich redaktor Jankowski. A myśmy cieszyli się z udanej akcji.
    </section>
    <section>
        <time>21876</time>To tylko tyle, jeśli chodzi o więzienie Końskie. To była taka niewielka stacja kolejowa na północ od Końskich bodajże. I „Szary” wtedy udał się do miejscowości Skarżysko-Kamienna, do naszych kolejarzy, jak myśmy określali. Zaprzyjaźnionych Armii Krajowej, którzy mieli namierzyć pociąg z amunicją. I wtedy, po powrocie z takiego spotkania z kolejarzami, „Szary” powiedział, że... Znaczy, zarządził przemarsz oddziału do oddalonej o jakieś 30 kilometrów od miejscowości Nadzieja. Miejscowość Nadzieja, tak się nazywała ta miejscowość, zdaje się. A więc dobra nazwa. ? (11; 0:06:08) pomyślę jutro, że tak powiem. Po drodze zarekwirowaliśmy około 35 furmanek parokonnych, którymi podjechaliśmy na skraj lasu przy torze kolejowym na linii Skarżysko – Końskie. To było, tak, Skarżysko – Końskie. Znaczy, w pobliżu stacji Wólka Plebańska. Wywiad kolejarzy donosił, że w kierunku na Łódź przygotowywany jest transport amunicji i materiałów wybuchowych. Więc o świcie paru kolegów z „Szarym” udało się na stację.
    </section>
    <section>
        <time>21980</time>Zawiadowca stacji oddał swój mundur, czapkę, chorągiewki jednemu z naszych kolegów i mieliśmy własną obsługę stacji. I poinformował nas właśnie o rozkładzie pociągu. Kasa w tej stacji pracowała normalnie wtedy, tylko naszych kolegów przebranych, bośmy wcześniej zatrzymali taki samochód, który wiózł mundury dla pocztowców. I koledzy od razu podchwycili te mundury, poprzebierali się w nie, pozrzucali cywilne łachy, za przeproszeniem. Bo ja wtedy już miałem mundur normalny, wojskowy, oficerski. I z ukrytą bronią ubezpieczali stację. My jeszcze tak o brzasku zajęliśmy stanowiska, ukrywając się po krytych rosą łanach żyta i kartoflach jeszcze wtedy, tak. Kartofle jeszcze, bo to było przed zimami, tak. To był okres, chyba początek lipca, nie pamiętam dokładnie. I ukryci tak... Otrzymaliśmy od naszych łączniczek, sanitariuszek po kawałku słoniny, kawałku kiełbasy, porcję chleba na śniadanie.
    </section>
    <section>
        <time>22091</time>I tak żeśmy leżeli, czekając na ten nasz pociąg w tych chaszczach. Nie wolno nam było wystawiać głowy, musimy czekać. Tak że umówiony był telefonicznym szyfrem nasz dyżurny. Otrzymując wiadomość, że oczekiwany pociąg wjeżdża, to goniec z tej stacji daje naszym ubezpieczeniom znak, że pociąg wjeżdża, aby od strony Końskie – Skarżysko zająć stanowiska oczywiście. Do nas dochodzi rozkaz, że wkrótce poderwiemy się do ataku. Leżymy spokojnie, z niecierpliwością oczekując na ten pociąg i na sygnał trąbki, która miała dać znać do ataku. Tymczasem maszynista gwizdał tego pociągu, ponieważ semafor był zamknięty (11; 0:10:00) przez naszych kolegów rezydujących na stacji. Pociąg podjechał bliżej stacji, ze zgrzytem i piskiem kół wyhamował, wyskoczył maszynista, Niemiec, taki w średnim wieku i wszedł na stację do naszego kolegi, który znał język niemiecki, który był Jon. Ooo, Jon to ciekawa postać. Bardzo ciekawa.
    </section>
    <section>
        <time>22199</time>Jon, właściciel majątku ziemskiego koło Wisły (zapomniałem jego nazwisko), ożeniony z Elżbietą Potocką, ostatnią z czterech Potockiego. Kiedy zabierałem z jego majątku, miałem zabrać żywność – jakiegoś cielaka i ze dwie świnie, ze dwa wieprzaki – to on wziął swoją fuzję, jego żona plecaki i mówią, że idą ze mną do partyzantki. I oczywiście byli parę miesięcy w partyzantce. Ten Jon był takim, dzisiaj można to określić. Jak to się nazywa? Taki strzelec, co strzela do celu? W tej chwili mi pamięć... <span style="font-weight: bold;">Snajper? </span>Snajper, snajper. I on był takim snajperem. Nigdy nie kładł się na stanowisku. W rękawiczkach chodził, miał kabeka. Nie chciał innej broni. Ale strzelał tak celnie, że jak zmierzył, to szwab padał. Oczywiście później znaleźli się w Australii obydwoje. Odwiedzili mnie po wojnie, ale tylko raz. Nie wiem, co się z nimi dalej dzieje. Wtedy właśnie ten Niemiec, w takim średnim wieku, ten maszynista, zbliżył się do tego naszego szefa stacji, Jona, i zaczął wymyślać mu, że on prowadzi ważny transport wojskowy i natychmiast musi mieć drogę wolną.
    </section>
    <section>
        <time>22313</time>Jon zabrał Niemca do dyżurki, a tam „Wrzos” wymierzył mu cios w twarz i uspokoił. I wtedy ze stacji odezwała się trąbka i w tej samej chwili na odgłos trąbki zerwaliśmy się ze stanowisk, w kierunku pociągu i ruszyliśmy do ataku. Pociąg był wtedy eskortowany przez konwój ochrony, która posłała parę serii w naszym kierunku. Ja wtedy rozkazuję swojej drużynie skokami naprzód, strzelając ze swoich stanowisk. Z prawej strony poderwał się, pamiętam, pluton „Orkana” i z okrzykiem hura biegniemy w stronę pociągu. Niemcy z obstawy pociągu próbowali się bronić, ale widząc naszą liczebną przewagę i zmasowany ogień kierowany w ich stronę, wycofali się. Kilku ich zginęło wówczas, a resztę nawiało. Ratując się ucieczką, biegli w stronę Wólki Plebańskiej, gdzie nasi koledzy ich tam odpowiednio potraktowali, rozbrajając ich. I znaleźliśmy się przy pociągu. Wymiana strzałów jeszcze wprawdzie trwała, ale już poza zasięgiem naszych stanowisk.
    </section>
    <section>
        <time>22431</time>Otwieramy pierwszy wagon i nagle okrzyk radości: <span style="font-style: italic;">– Jest! Jest amunicja! </span>Co to była za radość wówczas. Na dany sygnał z zarośli od strony Radziejowa właśnie wyruszyły w naszą stronę furmanki. I rozpoczyna się ładowanie skrzyń na wozy. Jest amunicja do kabeków, do erkaemów oraz paczki trotylu, które nam były potrzebne. Ci furmani, których żeśmy zabrali do obsługi tych wozów, wraz z nami załadowują wozy do pełna tymi skrzynkami i w ubezpieczeniu jadą w stronę lasu. Tak że jeszcze z oddali słyszeliśmy jakieś serie z peemów, ale to już nie robiło na nas żadnego wrażenia. I wtedy wsadziliśmy tych Niemców rozbrojonych do pociągu z maszynistą i pociąg ruszył, pusty na front wschodni. Załadowane wozy powoli jechały tak zwanymi duktami, leżniami w lesie, ze zdobyczną amunicją. Nagle ukazały się samoloty zwiadowcze, które zaczęły nas śledzić. I w czasie tej jazdy rozładowujemy amunicję w potrzebnych miejscach, maskując ją w lesie.
    </section>
    <section>
        <time>22548</time>Natomiast około 15 wozów pozostało z nami. Marsz w takiej kolumnie był bardzo powolny, z częstymi przerwami. I na szczęście, jak zawsze, pada deszcz po naszej akcji, zacierając ślady kolein tych wozów. Tak że szosę taką na linii Niekłań – Szydłowiec (11; 0:17:00) przecinamy koło Antoniowa, z oczywiście odpowiednim ubezpieczeniem, w drodze uzupełniamy braki amunicji i cały oddział wraz z tymi towarami kierowany był na gajówkę Cecylia, pamiętam. Tam była taka gajówka, którą często żeśmy odwiedzali. To było w lasach lewickich już. Wszyscy marzyliśmy o tym, aby odpocząć. I tam właśnie, na tej gajówce Cecylii, oczekiwała na nas kompania gospodarcza, która nas nakarmiła nareszcie. Tak że dobrnęliśmy tam na drugi dzień nad ranem. Co chwilę musieliśmy blask płomieni z naszych ognisk nakrywać kocami przed samolotami. To wszyscy w tej zawszonej bieliźnie położyliśmy się do snu.
    </section>
    <section>
        <time>22667</time>Jedynie drużyna „Wrzosa” otrzymała rozkaz, aby zabierając pięć wozów z amunicją, ukryła ich w okolicy Końskich bodajże. Oprócz ubezpieczenia i kompanii gospodarczej cały obóz spał. Ja już wcześniej nadmieniłem, że jeden z takich wozów przemieściłem do pierwszego pułku iłżeckiego, co Pan ma nagrane wcześniej, po Wólce Plebańskiej. Nagle z tego ubogiego snu, nad ranem wyrwała nas gęsta strzelanina. W obozie alarm. Tak że serie nieprzyjaciela prują po naszych namiotach. Jedynie nasze ubezpieczenie broni się nad przedpolu naszych kwater. Ja szybko wciągam spodnie i w koszuli z bronią wybiegam przed namiot, nawołując swoich do zajęcia stanowisk obronnych. Moich kolegów z mojej drużyny. Widzę komendanta z zarzuconą ? (11; 0:19:48) na bieliznę – też wyskoczył w bieliźnie – z pistoletem w ręku, który biega i wydaje rozkazy.
    </section>
    <section>
        <time>22766</time>(11; 0:20:00) Niemcy, widząc natarcie, zbliżają się coraz wolniej, rozpoczyna się chaotyczna strzelanina, ale nagle słychać potężne wybuchy w dalszej odległości, które trwają nadal. Co się dzieje? Niemcy przestają strzelać. Wycofują się. Otóż, te detonacje, jak już Panu wspomniałem, spowodował nasz zwiad konny, który był na zewnątrz naszego obozowiska, który, słysząc strzelaninę, zawrócił z rozpoznania terenu. Bo wyruszył na rozpoznanie terenu. I nasi kawalerzyści wracając z tego rozpoznania, zauważyli samochody stojące pod lasem. Wtedy Rawicz, dowódca tego zwiadu, porucznik Rawicz zostawił dwóch naszych kolegów przy koniach, a pozostała szóstka podeszła na rozpoznanie, co to za samochody. Zauważyli dwóch Niemców, jednego z przodu, drugiego z tyłu, ubezpieczających te samochody. Rozdzielili się i tych Niemców zwinęli. I wtedy właśnie podpalili te samochody. A tam była amunicja, granaty i te wybuchy spowodowały, że Niemcy wycofali się z lasu.
    </section>
    <section>
        <time>22875</time>Kiedy „Szary”, już po ustaniu strzelaniny, zarządził przygotowanie do wymarszu, nasi schodząc z zajętych stanowisk, przyprowadzili do „Szarego” pluton dobrze uzbrojonych radzieckich skoczków spadochronowych. Też o tym wspomniałem. Pod dowództwem Dona. Rosjanie, będąc w pobliżu, słysząc tą strzelaninę, ostrzelali Niemców z flanki również w tym okresie czasu. Poczęstowaliśmy ich kawą, chlebem i sałem tak zwanym, słoniną. I wtedy nasi kucharze, między innymi ten generał, o którym wspomniałem wcześniej, mój wybawca, prosił, czy może odejść z tymi skoczkami? I wtedy odszedł. I włączyli go w późniejszym okresie do służby dalej. I z tych lasów lewickich pomaszerowaliśmy w lasy koneckie, szczęśliwi ze zdobycia tak dużej ilości amunicji, która została rozdzielona wśród naszych bratnich oddziałów, przygotowujących się do akcji „Burza” już w tym okresie czasu.
    </section>
    <section>
        <time>22967</time>Tak że ta amunicja była nam wtedy bardzo, bardzo potrzebna. Tyle jeśli chodzi o Wólkę Plebańską. „Szary” przed 1939 rokiem, przed wybuchem wojny, wraz z moim bratem, tak się złożyło, chodził do szkoły technicznej w Radomiu. Skończył wydział mechaniczny w tej szkole technicznej, tak samo jak mój brat. Brat został w Radomiu w Fabryce Broni. A on pracował w Starachowicach w zakładach zbrojeniowych w charakterze majstra, czy kierownika jakiegoś wydziału. Tego nie pamiętam. Tak że ja osobiście „Szarego” tym okresie czasu nie znałem, ale znał go mój brat bardzo dobrze. „Szary”, tak jak wszyscy inni oficerowie, żołnierze, powołany został w 1939 do armii. Wtedy jeszcze był podchorążym bodajże. I po powrocie z wojny w 1939 mieszkał z rodzicami na wiosce, bodajże Małomierzyce się nazywały. Jak to sobie przypominam… Małomierzyce chyba. No, szkoda, że nie mam tych setek map, bo byśmy wtedy operowali tymi miejscowościami.
    </section>
    <section>
        <time>23083</time>Ale to były Małomierzyce bodajże. Namówił swojego kuzyna, aby przebić się przez front. Chcieli się dostać na wschód. Kiedy przeszli na drugą stronę, nie wiem, to było za Wisłą bodajże, oczywiście wpadli w ręce NKWD sowieckiego i zamknęli ich w więzieniu. W więzieniu koło Białegostoku. Tam, gdzie „Ponury” rozbijał więzienia. Zapomniałem tą miejscowość. I z tego więzienia uratowała ich, uratował ich wybuch wojny między Niemcami a Rosją. Ale jako więźniowie dostali się z kolei do obozu niemieckiego, do obozu jeńców wojennych, z którego to obozu „Szary”, ukryty w beczce po odpadach z obiadów... Którzy, polscy wozacy przywozili jakieś zupy czy coś. W tej beczce ukryty, udało mu się wyjść z tego obozu. No i wrócił wtedy do Małomierzyc, oczywiście włączając się od razu w konspirację. Wtedy, zdaje się, była już zmiana ZWZ-u, Związku Walki Zbrojnej na Armię Krajową.
    </section>
    <section>
        <time>23226</time>To było 14 lutego 1942 roku. „Szary” został zastępcą komendanta podobwodu najpierw, a późniejszym okresie był komendantem obwodu Iłża, o kryptonimie „Dolina”. I wtedy, kiedy on był już na miejscu, ja – to opowiadałem wcześniej – uciekając wtedy ze Starachowic, byłem skierowany do jego brata, który był rolnikiem w tej wiosce. Obok rodziców swoich byli dwaj bracia, którzy mieli pola uprawne. Byli rolnikami, którzy zresztą później się ukryli, zostali zamordowani. Prości ludzie. I u jednego z nich przebywałem przez okres trzech miesięcy, wykonując swoją pracę jako bojówkarz i zarazem jako łącznik między okręgiem a obwodem Iłża. „Szary” był trochę takim, można powiedzieć, określiliśmy go jako taki trochę nerwowy, narwaniec taki. Ale jeśli chodzi o akcje, to bardzo osobiście... Chciał spenetrować teren przy ? (11; 0:29:35), nie wierzył nikomu. Musiał sam to zobaczyć. I wtedy przeważnie, po jego takim szczegółowym rozpoznaniu, akcje się udawały.
    </section>
    <section>
        <time>23352</time>A jeśli chodzi jako dowódcę. Jako dowódca nie lubił lizusostwa ani jakiegoś obijania się. (11; 0:30:00) Była bardzo surowa dyscyplina. Powiedziałbym, drakońska dyscyplina. No, w tym czasie tak trzeba było jednak, taką dyscyplinę zastosować, żeby to utrzymać w karbach całe wojsko. I wtedy, już jako dowódca partyzantki, często wyjeżdżał w teren. Przygotowywał nowe akcje, sam je kontrolował i te akcje się udawały. Jeśli chodzi o mój stosunek z „Szarym”. Był bardzo przyjazny z uwagi na to, że byli kolegami z moim bratem. Z uwagi na to, że trzy miesiące tam byłem na melinie u jego brata. Czyli byłem osobą numer jeden, jeśli chodzi o zaufanie bezwzględne. Tak że on darzył mnie właśnie takim pełnym zaufaniem, ale oczywiście musiałem się podporządkować rygorowi służby, jak każdy inny. No, powtarzam, że jeśli ktoś przekroczył ten taki ostry, powiedziałbym, regulamin, to karał bezwzględnie. Do rozstrzelania włącznie.
    </section>
    <section>
        <time>23470</time>Tak że dyscyplina była bardzo mocna. Poza tym bardzo dbał o żołnierzy. Wypytywał: skąd pochodzisz? gdzie rodzice mieszkają? czy rodzice mają coś włożyć do garnka?, jak się mówiło popularnie. Jak im się powodzi? Jeśli mają jakieś braki, to przekazywał im pieniądze, żeby syn dostarczył, jak poszedł na przepustkę. Dbał o rodziny i trzeba przyznać, jak żaden oddział, za żywność, którą żeśmy otrzymywali z wiosek, płaciliśmy dolarami, ze zrzutu. On sam pochodził z wioski. I broń Boże, żeby się coś stało, żeby ktoś zabrał pod pistoletem, jakieś, jakąś żywność od rolnika, nie płacąc mu za to. Tak że pod tym względem był bardzo surowy. Tak że jeśli chodzi o późniejszą historię, kiedy po zaaresztowaniu jego braci, szwagra i ojca, ojca z uwagi na stan zdrowia wypuścili po sześciu tygodniach. Po niedługim okresie zmarł ojciec „Szarego”. A planując rozbicie więzienia w Kielcach, myślał, że jeszcze uratuje braci i szwagra.
    </section>
    <section>
        <time>23594</time>Niestety, zostali zamordowani wcześniej. Już nie uratowaliśmy ich. Z uwagi na to, że miał bezwzględnie do mnie zaufanie, tak jak wspominałem wcześniej, zostałem zatrudniony w gminie Błaziny, po to, żeby mieć kontakt z terenem. I w Kielcach wraz ze „Szparagiem”, pseudonim „Szparag”. „Szparag”, „Szparag”. Jak on się...? Aha. Włodzimierz Dalewski, przedwojenny porucznik, podporucznik. Jak Rosjanie weszli, zrobili go porucznikiem, ubrali go w mundur Ludowego Wojska Polskiego i był szefem likwidacji mienia poniemieckiego. Ale to, dobrze to wszystko wyszło, ponieważ jako oficer w mundurze, idąc ze mną po Kielcach, mógł swobodnie, mogliśmy chodzić i rozpracować, że tak powiem, teren, ustalić miejsca naszego ubezpieczenia w przyszłości przy ataku na Kielce, nakreślić punkty zagrożenia militarnego. Tak że to jest bardzo duża zasługa Włodka, jak ja go określałem, „Szparaga”.
    </section>
    <section>
        <time>23689</time>„Szparag” postarał się od komendanta, byłego komendanta więzienia o inwentaryzację, którą przekalkulowałem, plan sytuacyjny Kielc, który otrzymał „Szary”, z którymi się zapoznał. I tak w ten sposób została przygotowana akcja w późniejszym okresie na Kielce. No, z nami „Szary”. No, zniknął z mojego życia po akcji w Kielcach. Dopiero wtedy się dowiedziałem, że jest aresztowany, skazany na karę śmierci. I tak jak nadmieniałem na początku, dzięki temu generałowi z Armenii przeżył te ciężkie czasy. Przeżył te ciężkie czasy i w dalszym ciągu był bardzo aktywny wśród swoich żołnierzy. Wyznaczał spotkania, spotykaliśmy się w miejscu stoczonych walk w każdą rocznicę tych walk stoczonych. No ale cały czas byliśmy obserwowani przez usłużnych pracowników UB. Po wyjściu z więzienia często „Szarego” wzywano i grożono mu znów więzieniem, jeśli nie zaprzestanie na przykład werbowania na pielgrzymkę do Częstochowy naszych kolegów. Nawet do tego stopnia.
    </section>
    <section>
        <time>23821</time>No i jeśli będzie organizował te zjazdy rocznicowe. No ale później się to wszystko jakoś, ulgowo zostało potraktowane i często żeśmy się spotykali. Często przyjeżdżał do mnie do Wrocławia. Po wyjściu z więzienia, wraz z żoną, ja załatwiałem z kolei... Bo miałem nadzory w takich domach sanatoryjnych, w takich miejscowościach jak Polanica, Duszniki, Kudowa, gdzie z kolei dyrektorem tych uzdrowisk był mój kolega, kolega z czasów studiów na politechnice. I wtedy często wyjeżdżaliśmy na każde święta, spotykaliśmy się, gdzieśmy spędzali te święta w tych uzdrowiskach, z „Szarym”. Był bardzo aktywny. Wszędzie go było pełno. Na przykład, jeśli chodzi o budynek PAST-y, to on zagroził, że wróci tu zbrojnie, jeśli nie, PASTA-a nie zostanie przekazana dla naszego, do naszego użytku. No i nie wiem, czy się miasto przestraszyło. Ten budynek mamy do dnia dzisiejszego. Tak jak Pan to widział na zdjęciu, na rok przed śmiercią jeszcze tu był u mnie, na tym tapczanie żeśmy siedzieli.
    </section>
    <section>
        <time>23928</time>No i odszedł. W 2008 roku bodajże, 14 lutego zmarł. A więc w kolejną rocznicę powołania Armii Krajowej. No, później były te rocznicowe uroczystości jego śmierci. Pozostawił dwie córy, Marysię i Teresę. (11; 0:40:00) Żonę miał wspaniałą. Po prostu anioł nie kobieta. Jak siedział w więzieniu, ona przyjechała do Wrocławia do mnie i wtedy jeździliśmy po naszych kolegach, składaliśmy takie oświadczenia, że „Szary” w czasie wojny odbijał jeńców radzieckich. Jeńcy radzieccy byli u nas. Rozwalił, zatrzymał pociąg z Żydami wywożonymi do Oświęcimia. Uratował życie tylu Żydom. Oczywiście te nasze petycje poświadczone przez notariuszy żona „Szarego” zabierała, wysyłała z prośbą o ułaskawienie do Bieruta. Ale ten był twardy w swoich poczynaniach. Nie było żadnego odzewu. Życie „Szary” zawdzięcza temu generałowi, o którym mówiłem. On, nie wiem w jaki sposób, skontaktował się z Rokossowskim. I adiutant Rokossowskiego przyjeżdżał, przyjechał do Rawicza i zapewnił „Szarego”, że będzie żywy.
    </section>
    <section>
        <time>24044</time>No i później, po wyjściu z więzienia te nasze spotkania. Też spotkania na różnych, różnych miejscach, tam gdzieśmy walczyli, w rocznicę tych walk. Przemawiał, zaangażowany był. Później był politycznie trochę. To znaczy, walczył o wybory tak zwane jednomandatowe, żeby się nie wyznaczali nawzajem ci byli nasi oprawcy, tylko żeby naród wybierał ludzi na posłów i senatorów. Nie doczekał tej zmiany. Tyle, jeśli chodzi o „Szarego”. <span style="font-weight: bold;">A czym on się po wojnie zajmował?</span> Po wojnie wybudował dom. Gdzie ten dom wybudował? Zaraz sobie przypomnę. W Leśnej Podkowie. Dom i założył ogrodnictwo. Córka skończyła studia, właśnie tego, w tym kierunku. Jedna z jego córek. No i produkcja pomidorów i tak dalej. Tak że jakoś z tego się utrzymywał. No, później była Solidarność, zamknęli go do Białołęki, czy… Wypuścili go później. I tyle. W podsumowaniu tego, to mi się przypomina taki wiersz mojego przyjaciela, który mieszka w Kanadzie. Znaczy, parę zwrotek tego wiersza, które zapamiętałem. Bo gdzieś go mam, ale w szpargałach, nie pamiętam, gdzie. Bo on mi przesłał treść tego wiersza. Bo wie Pan, to wszystko się działo, jak przyszło tak zwane wyzwolenie.
    </section>
    <section>
        <time>24178</time>Przyszły czasy obłudy, zniewolenia i zakłamania. W takich czasach myśmy żyli a początku. Pan się pytał, jakie były początki. I ten wiersz to tak może nawiązuje do tych czasów. Bo na przykład: <span style="font-style: italic;">Myśmy walczyli nie o to, by brać udział w zasług targowisku. Nasz był las, kamienie i błoto oraz rozpalone ognisko. Kiedy strzały umilkły nareszcie, nie nałożono nam laurów na głowę. Nie witano nas kwiatami w mieście, ani nie przygrywał marsz narodowy. Kajać nam się kazano po sądach i za własną tłumaczyć się krew. Jak psy, kryć się musieli po kątach, tłumiąc w sercu rozterkę i gniew. </span>Tak to było po tak zwanym wyzwoleniu. Później, jak jeszcze pamiętam, dalej: <span style="font-style: italic;">Kiedy już nareszcie zabliźni się blizna, kiedy przez megafony i szpalty się dowiecie, że wasz czyn nie został zapomniany. </span>Ale ja to zapomniałem końcówkę tego wiersza. Ostatnia zwrotka to brzmi w ten sposób: <span style="font-style: italic;">Wasza wiara, co kłamać nie umie, wasza moc, która dała wam czyny i wspomnienie, które drzemie w albumie, w zasuszonej gałązce jedliny. </span>Koniec.
    </section>
</article>