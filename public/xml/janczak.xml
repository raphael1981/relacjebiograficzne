<?xml version='1.0'?>
<article>
    <section>
        <time>0</time><span style="font-weight: bold;">Dominik Czapigo: Archiwum Historii Mówionej, 2 listopada 2006 r. Spotkanie z panem Stanisławem Janczakiem w Charłupi Małej, urodzonym… Może pan podać datę urodzin? </span>Stanisław Janczak: 26 października 1902 roku. <span style="font-weight: bold;">Rozmowa będzie…</span> Urodziłem się jeszcze nie w Polsce wolnej, tylko w czasie zaborów. <span style="font-weight: bold;">Dobrze. </span>Ta część zaboru nazywała się Kraina Priwislinskija w Imperium Rosyjskim. I w tej Krainie Priwislinskiej ja ukończyłem swoją edukację. Chodziłem do szkółki, jaka wtedy była we wsi przez trzy zimy. Bo latem to się nie chodziło, bo nie było czasu, bo trzeba było krowy paść. Ale z tej szkoły wyniosłem dużo dobrych rzeczy, no bo trochę nauczyłem się czytać i pisać. I to potem z ciekawości wykorzystałem, czytając ? wydawnictwa, pisma.
    </section>
    <section>
        <time>69</time>Najgorszym z tych czasów pamiętam wkuwanie tytułów poszczególnych członków carskiej rodziny. I to męczące Boże, Caria chrani. Bo inspektor szkolny to już był Rosjanin. Jak przyjeżdżał na kontrole, to właśnie pytał o to, co się wie, zna pieśń Boże, Caria chrani. No ale z tej szkoły wyniosłem tyle, że nauczyłem się trochę czytać i pisać. No i potem już tak dalej było. Ale pierwszym moim takim egzaminem dziecięcym, bo ja miałem wtedy siedem, może osiem lat... Mieszkaliśmy blisko kościoła, tak że do kościoła to ja po prostu miałem trzydzieści metrów.
    </section>
    <section>
        <time>121</time><span style="font-weight: bold;">Tutaj w Charłupi?</span> Tutaj w Charłupi. Jeszcze w starym kościele. Ja byłem zaangażowany na ministranta w kościele. No to może nieciekawe, że byłem ministrantem w kościele, bo byli i inni chłopcy ministrantami i ja byłam. Ja byłem ministrantem chyba koło sześciu, siedmiu lat – ciągłość. Do czasu aż umarł ten ksiądz, u którego ja byłem ministrantem, który budował ten kościół nowy. <span style="font-weight: bold;">A jak on się nazywał?</span> Radzymiński. I muszę przyznać, że już ta pierwsza nauka, bo ministrantura wówczas była tylko po łacinie, więc musiałem się wkuwać, uczyć, i to już mi dawało wzrost mojego, że się tak przesadzę, intelektu. Ja już stawałem się taki wśród młodzieży mądrzejszy. Poza tym ja muszę się pochwalić. Ja byłem dosyć chłonny w przyjmowaniu wiedzy, ja się łatwo uczyłem. Jak tam się czegoś uczyłem, to nie miałem sobie równego.
    </section>
    <section>
        <time>194</time>Ja byłem zawsze takim prymusem. Nie chciałbym, żeby to było traktowane jako samochwała, ale muszę dodać, według swojego pamiętnika to. No i tak to było. No a potem no to były jakieś już wolne czasy. Ja byłem urodzony w tym Priwislinskim Kraju, który był Polską. Ja się trochę już uczyłem. Uczyła mnie dużo czytać moja mama. Była ona córką zamożnego człowieka, który mieszkał prawie przy rogatkach Sieradza. I ona już chodziła do Sieradza do szkoły. I ona umiała, tyle co umiała – czytać. Wiele wiedzy nie umiała, ale ona mnie uczyła. Ja już bardzo młody umiałem czytać. W roku 1910 dokładnie miałem osiem lat, to ja już zrywałem kartki z kalendarza i czytałam na nich te anegdoty, albo jakieś tam wskazania kulinarne. To rozmaite były bzdury.
    </section>
    <section>
        <time>266</time>I jak I wojna światowa wybuchła w 1914 roku, to ja miałem dwanaście lat. I ja już przestałem edukację, bo jakoś ta I wojna światowa nie była taka brutalna jak ta druga ze strony okupanta, ale jakoś pierwszy rok nie było szkół w ogóle. <span style="font-weight: bold;">No tak.</span> Nie było szkół w ogóle. Ale był taki w moim sąsiedztwie syn organisty, który był po maturze w Kaliszu. <span style="font-weight: bold;">No to już poważna sprawa była.</span> Tak. On zorganizował taką prywatną swoją szkółkę. Tam kto chciał, to chodził. Ja do tej szkółki chodziłem. Najwięcej on mnie nauczył. U niego się najwięcej nauczyłem. On zresztą namawiał rodziców, żeby mnie kształcić, no ale w moich warunkach było to niemożliwe. No i tak było.
    </section>
    <section>
        <time>325</time>To był ten okres I wojny światowej. Okupant tamten nie był podobny do tego drugiego okupanta II wojny światowej. Wtedy już były nadzieje na odzyskanie Polski, bo się nasi zaborcy między sobą pobili przecież. Pamiętam, jak szli ludzie, werbowali się do legionów, które były za granicą, bo w zaborze austriackim. Tak że w tym moim życiorysie to był XX wiek, który był tak bardzo brzemienny w różne wydarzenia. Ale to była moja szkoła. Ja się wtedy uczyłem, bo ja byłem młody chłopak. <span style="font-weight: bold;">I co się stało, jak przyszedł ten 1914 rok? Pan miał dwanaście lat.</span> A miałem tam tak, jak był bombardowany Kalisz, bo Kalisz wtedy był przy granicy zaborców. <span style="font-weight: bold;">No tak.</span> Bo to dzieliła się zaborczość pruska od rosyjskiej.
    </section>
    <section>
        <time>396</time>Wtedy już się orientowałem, mając te dwanaście lat, w tej wojnie. Orientowałem się w tym, że się tworzą legiony, że jest inna sytuacja, że Polska może odzyskać niepodległość, bo się pobili między sobą zaborcy itd. Pamiętam nawet osoby, które poszły tutaj z naszych rejonów, dwóch przeważnie pamiętam, którzy poszli do legionów do Austrii. Przez „zieloną granicę” się nazywało, bo granica zaborów nadal tam istniała. No i tak w sytuacji ogólnej. <span style="font-weight: bold;">A pan w wojnie tej pierwszej co robił? Był tutaj w Charłupi? </span>Byłem w domu przy rodzicach. <span style="font-weight: bold;">A pan był jedynakiem? Podejrzewam, że tak.</span> Oj nie! Całkiem odwrotnie. Ja byłem z rodzeństwa, z którego nas wyrosło dziesięcioro. A w ogóle mama urodziła piętnaście. Tak. Ale ja byłem w takim nieszczęśliwym położeniu. <span style="font-weight: bold;">Dlaczego?</span> Bo zostałem w rodzeństwie, bo zostałem najstarszy.
    </section>
    <section>
        <time>473</time>Bo starszy ode mnie brat i czterech młodszych ode mnie umarli przedtem na szkarlatynę. A później reszta rodzeństwa to były maleńkie dzieci. Ponieważ ojciec mając czterdzieści pięć lat, był już niezdolny do niczego, to na mnie spadł ten obowiązek wychowania. I tak jak kiedyś już w jakimś wywiadzie jednej z redaktorów powiedziałem, że: <span style="font-style: italic;">Proszę panią, jak byłem jeszcze młodym kawalerem, to już miałem do wychowania dziewięć dzieci, bo ja byłem najstarszy.</span> No i tak to było. No i najbardziej interesowało się wtedy brzemiennymi wydarzeniami XX wieku. No przecież chyba powszechnie wiemy, czym był XX wiek. Jeden najgorszy z wieków.
    </section>
    <section>
        <time>529</time>To był, jak ja określałem wiek wielkich osiągnięć naukowych, wielkiego postępu technicznego, ogromnego, niespotykanego, ale były i okresy ? więzi wrogich, niesłychanych w świecie, były skazane na zagładę całe narody. Ja bym nie wykluczał, czy nie byliśmy i my skazani na zagładę, gdybyśmy nie zwyciężyli. Tak była sytuacja i takie były groźby. <span style="font-weight: bold;">Wszystko na to wskazywało.</span> Ja się do każdej akcji włączałem, ponieważ ja byłem czynny od dziecka. Największe piętno wywarła na mnie działalność w takim ruchu młodzieżowym Ruch Młodzieży Wiejskiej, który miał pismo pt. Wici. I nazywano nas wiciarzami. Nie wiem, czy to znaczy trochę w historii, bo to była niby powszechna, ale ogólnie może i stała, ale nie we wszystkich województwach, to były związki wojewódzkie. Ja byłem bardzo w tą organizację zaangażowany i mam o niej masę dobrych wspomnień.
    </section>
    <section>
        <time>605</time>To była organizacja, która była przede wszystkim pomyślana dlatego, żeby podnieść intelekt chłopa, żeby chłop mógł zrównać ze świadomością, z tymi jak się nazywało wtedy mieszczuchami itd. Bo tam była taka większa kultura, bo tam było ? kulturalne. No ale bardzo dużo z tego wyniosłem, z tej organizacji i mi się zdaje i dałem z siebie dużo. Ja byłem już w tym wiciowym ruchu trochę starszy, ja już nie był takie młode dziecko. Wici powstało w roku 1928 z rozłamu w organizacji w Ruchu Młodzieżowym Wiejskim, które nazywały się ogólnie Siewem wtedy. I ta organizacja Siewu została opanowana, bo był taki ruch tzw. Sanacja pułkowników piłsudczykowskich, którzy opanowali te, a myśmy byli w opozycji, bo myśmy byli związani z ruchem ludowym. Ja o ruchu ludowym, to jest oddzielna historia, mam mnogo miłych wspomnień.
    </section>
    <section>
        <time>677</time>Ja już byłem przed Wiciami czynnym działaczem w ruchu ludowym. Już byłem. Ja się zapisałem do Stronnictwa Ludowego „Piast”, które powstało w mojej wsi w roku 1900… Ja miałem osiemnaście lat, w roku 1920. Wtedy stawałam na komisji wojskowej, była wojna z bolszewikami.<span style="font-weight: bold;"> No tak 1920 rok.</span> I sięgano już do mojego rocznika. To było w czerwcu 1920 roku. Ja już byłem wezwany na komisję wojska. Nie ja, mój rocznik cały. Ale wojna się skończyła 20 sierpnia i wcielono z naszego rocznika tylko tych urodzonych w pierwszej połowie. <span style="font-weight: bold;">A pan jest w drugiej. </span>A ja byłem w drugiej, bo byłem z października. Więc już ta druga połowa nie miała okazji służyć Polsce wtedy, bo ta wojna się kończyła. Bolszewicy przegrywali wojnę. Ja nawet chciałem iść na ochotnika, bo ja byłem taki nastrojowo patriotyczny. No ale ja nie miałem możliwości, trzeba pozwolenia rodziny, a u mnie to było niemożliwe.
    </section>
    <section>
        <time>752</time>No i zostałem. No a potem to już było normalne życie. W 1928 roku w lipcu ja się ożeniłem. Spotkałem dziewczynę, która mi się… Teraz leży chora, a osiem lat młodsza ode mnie. <span style="font-weight: bold;">Żona, tak?</span> Z Jakubic. <span style="font-weight: bold;">Jakubice, na południu. Kojarzę. </span>A pan coś słyszałem jest ze Smusów? <span style="font-weight: bold;">Ze Smusów, chociaż moja babcia Hesse jest z domu. Babcia już jest Smus, ale z domu była Hesse. I teraz nawet wracam od wujka – Wacław Hesse z Grzybek.</span> Ja mam żonę z Jakubic. Moja żona jest z Jakubic. No ale może nie zna pan, bo to Krzywańska się nazywała. <span style="font-weight: bold;">Nie ja … </span>To była z ? Maciejewskim. Bo teściowa to była z Modrzejewskich. Ale to już stara historia.
    </section>
    <section>
        <time>813</time><span style="font-weight: bold;">Ale interesująca. Jak pan tylko może, to niech pan opowie.</span> Tak potem życie płynęło, tak jakoś takoś, no różnie to było aż do 1939 roku. Ja w 1923 roku zostałem wezwany na służbę wojskową tzw. obowiązkową. Trafiłem na dwa lata. <span style="font-weight: bold;">Do wojska?</span> Do wojska. Do 3 Pułku Artylerii Ciężkiej w Wilnie wtedy. Wino było polskie. <span style="font-weight: bold;">No tak.</span> I to mi dało dużo do mojej wiedzy. Bo ja Wilno zwiedzałem poszczególne dzielnice. Miałem, wykorzystywałem tak swój wolny czas. Ja już byłem dwudziestojednoletnim, bo od takiego roku brali do wojska. Ale ja byłem już taki dostatecznie oświeconym, oczytanym. Ja już przeczytałem całą encyklopedię, Sienkiewicza całą Trylogię i innych pisarzy wielkich dużo czytałem. Bardzo dużo czytałem.
    </section>
    <section>
        <time>878</time>To opisałem bardzo szczegółowo w pamiętniku, ale to inna historia. No i … <span style="font-weight: bold;">Pamięta pan Wilno?</span> Pamiętam, jak zwiedzałem Wilno, górę zamkowa z ruinami Giedymina, kościół ostrobramski, bardzo ciekawy dla Polaków. Bo to nie był kościół, brama to była na bramie, a kościół był obok pod wezwaniem św. Teresy. Ale były kościoły, bardzo dużo w Wilnie było kościołów różnych wyznań. Nawet był meczet mahometański na Łukiszkach. Prawosławna cerkiew bardzo sławna. Interesowałem się. To wyniosłem ze służby wojskowej. I wyniosłem ze służby wojskowej stopień młodszego podoficera. To było możliwe dla poborowych. Były szkoły podoficerskie, które w tym kierunku kierowały.
    </section>
    <section>
        <time>936</time>No i ten stopień wojskowy… <span style="font-weight: bold;">Bo matury pan jeszcze nie miał wtedy? </span>Ja żadnej matury, ja cenzusu naukowego żadnego nie miałem. Ja skończyłem edukację w trzech klasach, klasach, grupach w carskiej szkole jeszcze. A zabór rosyjski to był najbardziej ciemny. Najbardziej ciemny był. W Galicji to… Jak się stała Polska niepodległa, to nas opanowali urzędnicy Galileusze, bo oni umieli pisać, a my nie. Ale ja to wtedy skończyłem edukację i od I wojny światowej już do szkoły żadnej nie chodziłem. Miałem obowiązki domowe, w domu, rodzinne, praca na roli, na konie, lejce, bat w ręce i pług. No i tak przeszło do 1939 roku. Ten awans tego młodszego podoficera z Wilna jaki wyniosłem, zmusił mnie do tego, że na II wojnę światową miałem osobiste wezwanie tydzień przed powszechną mobilizacją.
    </section>
    <section>
        <time>1011</time>Ja dostałem wezwanie do wojska. <span style="font-weight: bold;">Gdzie pan miał się stawić?</span> Artyleria była wtedy jeszcze w ? broni przydatna do tej wojny, podczas gdy formacje takie jak kawaleria, ułani, to już przechodziło do historii. Ale artyleria była jeszcze tą bronią… Ja do niej należałem. Na to osobiste wezwanie, to było jeszcze w sierpniu na tydzień przed wojną, dostałem przydział do 29 Dywizjonu Artylerii Ciężkiej, który był organizowany na terenie ciężkiej artylerii w Łodzi w czwartym ?. Dostałem przydział do drugiej baterii jako działonowy 2 działonu. I byłem ba wojnie. I o wojenka. Przemierzyłem całą Polskę wszerz i w poprzek. Byłem o tyle taki czujący się bezradnym i moja formacja, bo ta ciężka artyleria, bo ja miałem haubicę sto pięćdziesięciopięciocentymetrowy kaliber.
    </section>
    <section>
        <time>1096</time>Pociski ważyły po pięćdziesiąt kilogramów. Ona była nieprzydatna w tej wojnie, bo ta wojna była błyskawiczna, narzucona przez motoryzację. <span style="font-weight: bold;">No tak, Blitzkrieg.</span> Kiedy my byśmy chcieli, mieliśmy pierwsze zadanie obrona Piotrkowa. To było 3 września, bo Niemcy szli już od Czechosłowacji. Z południa na Piotrków. A myśmy czekali wojny w sulejowskich lasach koło Sulejowa, blisko Piotrkowa. I myśmy wyjechali na obronę Piotrkowa, to zanim myśmy się rozpostarli do działań, to już przejechali. Bo to wymagało długiego czasu. Haubicę ustawić do strzału, trzeba było dużo zachodu. Przecież ona była ciągniona przez osiem koni. To było takie kłopotliwe.
    </section>
    <section>
        <time>1156</time>Także myśmy jako ta artyleria ciężka, ta moja brygada artyleryjska, dywizjon, nie mieliśmy jak w tej wojnie się przydać. No ale potem żeśmy już jako piechota, dołączyliśmy do piechoty, przewędrowaliśmy, konia pode mną zabili w Sulejowie. Nie tylko mnie, ale i innym, bo okazało się, że strzału niemieckiego nie przeżył. To może szczęście było, że nie po nas po głowach, tylko koniom po nogach. <span style="font-weight: bold;">Z pewnością.</span> I konie nam popadały. No ale potem już się chodziło na pieszo. No i tak ta wojna przeszła. <span style="font-weight: bold;">No ale później pan mówi o Armii Krajowej. Wspominał pan.</span> Tak, to już później. Jak wróciłem z wojny do domu, wróciłem. Mój czas w wojnie to trwał czterdzieści parę dni, bo przedtem byłem wzięty przed wojną i później po wojnie.
    </section>
    <section>
        <time>1228</time>Ja przewędrowałem od Bełza w województwie lwowskim. Tam nas rozbrajali sowieci. <span style="font-weight: bold;">W którym to było roku?</span> Bełz. To było już gdzieś po 20 września, bo 17 września to ja byłem na punkcie zbornym w Chełmie lubelskim. I wtedy mieliśmy rozkaz, bo myśmy mieli wyjechać gdzieś tam do Pińska, czy gdzieś na odpoczynek, na dozbrojenie. Plany takie, budujące plany, ale ci oficerowie, którzy się tym zajmowali, to już nie mieli wiele do dyspozycji, ale nas zebrali po formacjach. Ja trafiłem do organizacji artylerzystów około dwieście ludzi ?. Mieliśmy wyjechać jeszcze do Rumunii, gdzieś tam za granicę do tworzenia armii. Byśmy pewnie pojechali pod Monte Cassino. No ale nie.
    </section>
    <section>
        <time>1295</time>Bo w Bełzie we lwowskim powiat Sokal, tam już dojechali bolszewicy. I oni nas nie rozbrajali. Oni chcieli zachować taką jakąś mistyfikację obrony. Polityka odgrywała rolę. Tylko oni mieli swoje jakieś organizacje komunistyczne, bolszewickie. Kartki porozwieszali tam w okolicy i do nas odezwa do żołnierzy polskich, że już zabrane, bo to już było po Westerplatte i po tych całych przegranych, żeby wracać do domu, i żeby składać broń. Podali adres gdzie składać broń w tym Bełzie. To było miasteczko takie żydowsko-ukraińskie. Kto chciał to tą broń zaniósł, jak nie chciał, to zakopał w ziemi, czy rzucił gdzieś, żeby nie dać w ręce broni.
    </section>
    <section>
        <time>1365</time>Ale myśmy się zbierali już do domu. Dowódca już nas pożegnał. Taki był sędzia jakiś w cywilu. – <span style="font-style: italic;">Ja was</span> –mówi – <span style="font-style: italic;">z wojska zwolnić nie mam prawa, ale nie ma innego wyjścia. Jesteśmy najechani z obydwu stron.</span> No i wtedy ja już kupiłem mapkę sobie w tym Bełziu, bo tam był jeszcze czynny handel, wytyczyłem sobie linijką Bełz – Sieradz, żeby wiedzieć, po jakich miejscowościach iść do domu. Przyszło nas sześciu z tych okolic razem. <span style="font-weight: bold;">Ile szliście czasu?</span> Proszę? <span style="font-weight: bold;">Ile czasu szliście stamtąd aż do Sieradza?</span> Szliśmy, bo ja wiem. Może więcej jak tydzień. <span style="font-weight: bold;">Jakieś naloty w tym czasie was spotkały? </span>W tym czasie to myśmy się liczyli, że dopóki idziemy w tym zaborze sowieckim, to już wiemy, ale liczyliśmy się z tym, że musimy do domu iść do niemieckiej okupacji. <span style="font-weight: bold;">No zgadza się.</span> I mieliśmy te obawy. Ale to się różnie składało.
    </section>
    <section>
        <time>1437</time><span style="font-weight: bold;">Tutaj ktoś z Charłupi z panem wracał? Był jakiś człowiek stąd? </span>Jak tu doszedłem do Charłupi, to był już nie wrzesień, to już był któryś październik, 6,7,8 październik jak przyszedłem do domu. Przyszło nas sześciu z tych okolic. <span style="font-weight: bold;">I co później? Przyszedł pan do domu, czy coś… </span>Myśmy wiedzieli, ja przynajmniej wiedziałem, że idzie nowa epoka dla Polski, bo idzie armia sowiecka, która niesie swoją ideologię i swoje porządki. Już przedtem ostrzegano, że to jest system nieżyciowy, niebudujący, wszystkie jego wady. I to się okazało, że była prawda. <span style="font-weight: bold;">A znał pan panie Stanisławie jakichś komunistów polskich przedwojennych? </span>Ja jednego znałem osobiście.
    </section>
    <section>
        <time>1513</time>Nawet i zaopatrzyłem. Jak przyszli Niemcy do Sieradza, to on przyszedł do mnie, żeby go zaopatrzyć na zimę, kartofle, kapustę. Bo ja miałem gospodarstwo jakie takie. I on mi powiedział, że on pójdzie na ochotnika na roboty do Niemiec. Bo jak zostanie, tak jak tutaj jest, to jego zniszczą. On był komunista, oficjalnie się nazywał. Przecież myśmy w sejmie mieli komunistów przed wojną. <span style="font-weight: bold;">A on był w KPP?</span> Przecież w 1937 roku komuniści w Moskwie zniszczyli. W 1937 roku. Ja nawet czytałem ich pracę, cytaty o ich pracy w różnych gazetach. Ale myśmy budowali nową Polskę. Myśmy budowali demokrację. <span style="font-weight: bold;">No dobrze, panie Stanisławie, jak pan wrócił tutaj do Sieradza, to tutaj w rodzinie wszyscy byli, czy już kogoś wywieźli albo…? </span>
    </section>
    <section>
        <time>1582</time>To było jeszcze wszystko, tak jak było. Bo potem Niemcy stosowali wysiedlenie. Przecież ja też byłem wysiedlonym. <span style="font-weight: bold;">A gdzie was wysiedlili? Gdzieś niedaleko…?</span> Mnie trochę ominęło powszechne wysiedlanie. Bo oni mieli spisane już gospodarstwa do wysiedlenia. Moje było na uboczu i nie było, jak oni chodzili, bo chodzili z sołtysem Polakiem, który przecież dużo wiedział, oni nie widzieli mojej zagrody, bo to przeszkadzały różne ?. I ja nie byłem zaraz wysiedlony, ale za trzy tygodnie potem mnie wysiedlali. <span style="font-weight: bold;">I gdzie was wysiedlili? </span>Mnie wysiedlili do takiej porzuconej przez niemieckich komunistów, niedokończonej chałupiny.
    </section>
    <section>
        <time>1641</time><span style="font-weight: bold;">Pod lasem pewnie?</span> Pod lasem tutaj w Charłupi. Tak, tak. To było dobrze, że pod lasem, bo ja byłem konspirator przecież. <span style="font-weight: bold;">No tak. </span>Sąsiad Niemiec, który u sąsiada był osiedlony Niemiec, on tu sprowadzał swoją siostrę, która była gdzieś tam w innej wsi, oni się gromadzili rodzinami, blisko. Siostrę swoją przywiózł, wdowę taką i obsadził w moim gospodarstwie. A mnie wsadzili do tej chałupy niewykończonej. No i tam przesiedziała moja rodzina całą wojnę, ale ja nie. Bo tu był taki volksdeutsch w Charłupi. Mój rówieśnik, mój kolega, mój przyjaciel, kawaler. Razem żeśmy chodzili na dziewczynki, na zabawy. I on był volksdeutsch. I on był kierownikiem cegielni tu pobliskiej w Dzierlinie. I on przyszedł kiedyś do mnie, oczywiście zasłonił światła, żeby go Niemcy nie widzieli, że on tu przyszedł do mnie.
    </section>
    <section>
        <time>1713</time>On był Niemiec, miał żonę Polkę. I on mnie zaangażował do pracy w cegielni, bo mówi: <span style="font-style: italic;">Będzie przymus pracy i tak Stasiu będziesz musiał pracować, i tak będziesz musiał. </span><span style="font-weight: bold;">Czyli on chciał pomóc panu?</span> On mnie przyjął do tej cegielni do pracy. No i ja tam pracowałem, ale niedługo. Bo na początku 1943 roku. W grudniu przed 1943 rokiem była wsypa w AK i aresztowali akowców. No i potem to mnie ścigali imiennie, bo ja byłem na tym terenie, to nawet jednym z organizatorów AK. <span style="font-weight: bold;">Tzn., że pan zaprzysięgał nowych?</span> Tak, tak, ja byłem zaprzysiężony przez tego Kuliwe Szlacheckiego ?. <span style="font-weight: bold;">Ale później pan sam też przysięgi odbierał? Pan miał stopień jakiś w AK? Jak to było? </span>
    </section>
    <section>
        <time>1778</time>To była konspiracja, tam było dużo rzeczy utrzymanych w tajemnicy. Ja byłem przede wszystkim przez ten ogólny ruch oporu, to byłem komendantem na gminę, nagminnym. Ja byłem już starszym człowiekiem. Przecież ja już miałem wtedy… <span style="font-weight: bold;">Trzydzieści siedem. </span>Trzydzieści siedem lat miałem jak szedłem na wojnę, to tu miałem więcej. Tak że już imiennie byłem ścigany i wtedy już musiałem się ukrywać. Ja się ostatnie dwa lata ukrywałem przed Gestapo. <span style="font-weight: bold;">A gdzie pan się ukrywał? W lesie?</span> Po różnych okolicach Polski. Po różnych miejscowościach. Ostatnio byłem w powiecie Skierniewice. Tam w koloni Marianka ?. <span style="font-weight: bold;">Jak pan się ukrywał, to akowcy panu pomagali, czy całkowicie pan musiał…?</span> Pomagali. Było jeszcze tak, bo AK organizowało się wcześniej, a BCh później. I do mnie przyszli później działacze z BCh, zbierali się w Polsce. I ja miałem zostać komendantem powiatowym BCh.
    </section>
    <section>
        <time>1860</time>Oni mi przywykli tę nominację, ale ja już byłem zaprzysiężony w AK. <span style="font-weight: bold;">Czyli pan nie mógł? </span>Ja im wytłumaczyłem i oni się zgodzili, że punkt zborny, taki informacyjny będzie u mnie BCh, ale zostanę w AK. Te organizacje ze sobą współpracowały. Przecież BCh zostało wcielone do AK później. Razem to było. To nie było jakichś funkcji nazywanych. Może były na wyższych szczeblach, to były te bataliony tworzone… <span style="font-weight: bold;">Ja rozumiem.</span> Ja nie spotkałem się z tym. Po tym, jak się te dwa lata ukrywałem, to AK było tak zdziesiątkowane w sieradzkim, że reszta musiała się tylko ukrywać i opiekowali się mną bechowcy. Z przynależności ludowej przedtem do nich. <span style="font-weight: bold;">A miał pan wtedy kontakt jakiś, w ogóle wiedział co się dzieje u rodziny tutaj? </span>
    </section>
    <section>
        <time>1940</time>Z rodziną wiedziałem, miałem, do żony pisałem. Ale ja miałem inne nazwisko, niezależnie od pseudonimu. Ja pseudonim to miałem „Skuwa”. <span style="font-weight: bold;">Skuwa, tak?</span> W organizacji, tak. A poza tym to miałem jeszcze zmyślone nazwisko. Bo ja dostałem dowód Generalnej Guberni magistratu z Łowicza, na nazwisko jakiegoś z tych okolic, który był wysiedlony tam u nich i oni tam wiedzieli, to były tajne rzeczy. Miałem dowód na nazwisko Książek. On był taki, taka rodzina z Oraczewa czy skądś, Książki. I oni tam byli wysiedleni i tam się rozproszyli. No i ten magister miał takie nazwisko, i taki mi dał dowód na takie nazwisko. Ale ja do żony… Jak żona do mnie pisała, to pisała na nazwisko Antoni Wyręba ?. To było zmyślone nazwisko dla korespondencji z żoną.
    </section>
    <section>
        <time>2013</time><span style="font-weight: bold;">Ale gdzie ona wtedy przesyłała tą korespondencję? Bo pan się przemieszczał w międzyczasie w ciągu tych dwóch lat.</span> Ja tam w tej Mariance, gdzie się najdłużej zatrzymywałem zawarłem znajomość z kierowniczką tamtejszej poczty i uprzedziłem, że jeżeli będzie list na nazwisko Antoni Wyręba, to pani go zatrzyma, ja się sam osobiście po niego zgłoszę. No może to będzie po terminie, ale w każdym razie innej łączności nie można było zagwarantować. <span style="font-weight: bold;">Ona też była w AK?</span> Tam wszyscy byli. W tej Generalnej Guberni tam już jak się skończył dzień, to już były rządy partyzanckie. I pieniądze zbierano, i na kwaterach były bojówki. Chodziłem na zebrania tam z nimi.
    </section>
    <section>
        <time>2069</time>BCh mnie namawiało, żeby tam nawiązać kontakt z bechowską organizacją. Ja tam w tej okolicy akurat nie mogłem znaleźć. Ale znalazłem z AK. AK było bardziej powszechne. Najsprawniejsza organizacja. Zresztą była moja, bo ja się zaprzysięgałem. No i tak dotrwałem do końca. <span style="font-weight: bold;">A uczestniczył pan…? </span>Jak wróciłem z wojny w tym październiku w 1939 roku, oficerowie z sieradzkiego pułku. Tu był już pułk, 36. Pułk Piechoty, dokładnie nie pamiętam. Byli oficerowie, którzy organizowali pierwsze podziemie, to nawet pod taką zmyśloną nazwą, to było takie KBW, czy coś takiego. <span style="font-weight: bold;">Ale już podziemie po 1945? </span>Już w Polsce, ale w czasie wojny, pod okupacją.
    </section>
    <section>
        <time>2131</time><span style="font-weight: bold;">Aha, pod okupacją.</span> I się do mnie zgłosili, bo wiedzieli, że ja byłem czynnym działaczem ludowym przed wojną, miałem kontakt z całym szeregiem ludzi. Więc ja byłem doskonałym informatorem, do kogo w danej okolicy się udać i zawierzyć. Bo to była konspiracja. <span style="font-weight: bold;">No tak, komu można zaufać.</span> Komu można zaufać, tak. Wtedy ja się stałem takim łącznikiem tej organizacji. To było na krótko, bo potem już się organizacje poszczególne uformowały. Ale tak było. W konspiracji to było dużo rzeczy ukrytych, nieujawnionych do końca. Ja miałem kolegów albo kontakty na hasła, umówione hasła. Nie wiedziałem ich nazwisk, tylko pseudonimy. <span style="font-weight: bold;">A w którym momencie pan się dowiedział dokładnie, że to Gestapo pana będzie szukało, i że czas uciekać? </span>
    </section>
    <section>
        <time>2197</time>Myśmy mieli wywiady, myśmy mieli wywiady. I myśmy mieli tutaj i takiego kto nas zdradzał, potem siedział w więzieniu. <span style="font-weight: bold;">Po wojnie? </span>Nie po wojnie. Ja nie wiem, bo ja miałem od tych historyków wiadomości jedne, że on został ułaskawiony, drugie, że żył i niedawno umarł. <span style="font-weight: bold;">A co się stało z tym kolegą, który prowadził cegielnię, który wtedy pana tam zatrudnił?</span> On został potem zwerbowany do niemieckiego wojska. <span style="font-weight: bold;">I poszedł z Wermachtem? </span>Tak. Miał szczęście, że nie poszedł na wschodni front. <span style="font-weight: bold;">Przeżył? </span>Bo tam przeważnie ginęli. Ale on był, przyjeżdżał do mnie, przyjechał raz na urlop, stacjonował we Francji. Tam zachwycał się Polską, tam nawiązał kontakt z robotnikami we Francji z Polakami, jak mi opowiadał. <span style="font-weight: bold;">Już po wojnie?</span> Już po. Nie, jeszcze w wojnie, jeszcze w wojnie. On był w niemieckim mundurze.
    </section>
    <section>
        <time>2265</time><span style="font-weight: bold;">I tu przyjeżdżał do pana? </span>Tak, tak, bo on tu miał chałupę nawet w Charłupi. <span style="font-weight: bold;">A ludzie go jakoś za to nienawidzili tutaj?</span> Każdy się bał, nie tylko niego, ale o niego. Był taki wypadek, już tak na marginesie, on przyjechał do mnie na rowerze wieczorem, kazał zasłonić okna, wódkę przywiózł jeszcze do mnie, ale on też się bał, bo jak by go zobaczyli w obecności Polaków. <span style="font-weight: bold;">To było niebezpieczne. To prawda.</span> Tak się złożyło, że ten rower spod mojej chałupy mu ukradli. W nocy. Co to było. Jemu nie chodziło już o rower, tylko że on był tutaj u mnie, ale szedł po śniegu, były ślady i on doszedł po śladach po rower i odebrał go na innej wsi. <span style="font-weight: bold;">Panie Stanisławie…</span> Więcej panu mogę powiedzieć.
    </section>
    <section>
        <time>2332</time><span style="font-weight: bold;">To ja panu powiem.</span> Ja potem byłem… Nastała po wojnie ta niby wolność, ale Polska nie była wolna. Komuniści zastosowali swój rygor, zastosowali dyktaturę totalną. Ja należałem do tych ludzi, którzy byli szykanowani, prześladowani. Ja miałem obawy, ale ja miałem zasługi sprzed wojny jako radykał w ruchu ludowym. Ja należałem do radykalnych ludowców i to było jawne. I ja miałem dużo przyjaciół w PPS-ie, ppsiaków, z którymi razem żeśmy rozmawiali, dyskutowali, planowali itd. A oni zaraz po wojnie, to się zapisali do komunistycznej partii, bo uważali, że robią krok do przodu. Ja im dużo zawdzięczam, oni mnie tam bronili.
    </section>
    <section>
        <time>2401</time><span style="font-weight: bold;">Przed pprowcami. </span>Oficjalne kierownictwo, to mnie miało za wroga komunizmu. Ale oni mówili. Tylko że ja wtedy działalności nie przerwałem. Ja działałem cały czas w PRL-u. Cały czas byłem źle widziany. Nie mogłem awansować. <span style="font-weight: bold;">A w czym pan działał, w ZSL-u wtedy? </span>W ZSL-u też trochę, ale to mniej, bo on mi się nie bardzo podobał, bo współpracował z komunistami. Ale była organizacja, ja byłem na zjeździe wybrany prezesem Powiatowego Związku Kół i Organizacji Rolniczych. Pprowcy oni to wiedzieli przecież. Ale to tak zrobili mnie, że ja będę prezesem stołecznym, a oni tam swojego kierownika wsadzili. Oni z nim mieli kontakty. Ja się już bałem. Mnie to ukrywanie za czasów okupacji odstraszyło, że ja się już drugi raz ukrywać nie chcę.
    </section>
    <section>
        <time>2469</time>Bo to bardzo szkodziło na zdrowiu, na psychice. ? zawadę. Unikałem. Musiałem lawirować. Występowałem publicznie też, bo z racji tego pobytu w tych organizacjach ZSL-u czy w kółkach rolniczych w spółdzielczości, byłem bardzo czynny w ?. Bo wszędzie tam z tej racji musiałem występować. Musiałem być ostrożny w przemówieniach. Najwięcej miałem kłopotu jak zrobili zjazd tych organizujących się kolektywów, kołchozów polskich. <span style="font-weight: bold;">No mówiąc krótko, tak. </span>Więc oni do mnie patrzyli. – <span style="font-style: italic;">Jak to taki postępowy? Buntownik taki przeciwko sanacji dawnej itd.</span> Ja musiałem występować jako ten prezes kółek rolniczych na tym zjeździe. I z tego tytułu miałem przemówienie tam.
    </section>
    <section>
        <time>2538</time>Pamiętam, że oparłem przemówienie na takiej tezie: <span style="font-style: italic;">Chcecie obywatele, koledzy stworzyć nowy system w rolnictwie. Od was zależy, od waszego przykładu czy nam się powiedzie, czy nie. Przede wszystkim, a później to zobaczymy.</span> No i to mi się udało, ale ja byłem notowany, tylko tam gdzie oni szukali na mnie haczyka jeszcze w tej organizacji rolniczej. Tak było, bo był zarząd tego Związku Powiatowego Kół Rolniczych, na którego czele ja byłem jako prezes. Ale to byli ludzie, którzy moje zdanie wyrażali, tylko niepublicznie. Ale wtedy ?. No i tak musieliśmy jakoś działać, ukrywać, udawać pozory. Spółdzielnie powstały, to przecież ja byłem już prezesem spółdzielni, jak i przed wojna, bo dużo spółdzielni było.
    </section>
    <section>
        <time>2616</time>Ale ja wtedy musiałem przyjąć tę spółdzielnię samopomocy chłopskiej, którą moi eksponowali. No i trzeba było się godzić na wiele rzeczy, bo z tą dyktaturą nie można było walczyć w pojedynkę. Można było się tylko zdradzić. A przecież myśmy wiedzieli, ja przynajmniej dobrze czułem, że to się skończy ta masakra. <span style="font-weight: bold;">A co pan myśli o Mikołajczyku?</span> Myśmy bardzo entuzjastycznie witali przyjazd Mikołajczyka. <span style="font-weight: bold;">Pan go widział osobiście? </span>Tak. I wtedy byliśmy przed dylematem, bo było i lubelskie też stronnictwo. Myśmy uwierzyli, że teraz będzie jakiś zalążek demokracji, bo tak Mikołajczyk. Jeżeli on ma być wicepremierem, członkiem rządu, no to chyba będzie jakieś...
    </section>
    <section>
        <time>2683</time>Wtedy powstawały, zrobiły się trzy organizacje ludowe. I myśmy też utworzyli jedną z nich. Ale to już były takie naciski wtedy, to już i oni się złamali komuniści, też już byli, zwłaszcza po tym 1956 roku, kiedy był Gomułka, już były takie czasy zaczynającej się odwilży. <span style="font-weight: bold;">A pamięta pan, bo w takim działaniu publicznym często ludzie byli narażeni na kontakt…</span> Że co? <span style="font-weight: bold;">W takim działaniu publicznym często ludzie byli narażeni na kontakt z UB. Pan miał z tymi panami do czynienia? </span>Ja na UB długo chodziłem się meldować, ojoj. <span style="font-weight: bold;">I na czym to polegało?</span> Ojej… Oni chcieli, żeby im… To były długie rozmowy i to takie męczące.
    </section>
    <section>
        <time>2750</time>Ich było ze trzech i się zmieniali kolejno. Przychodzili jeden po drugim. Każdy mówił to samo. Męczyli człowieka. I to się skończyło dla mnie trochę wcześnie. Bo ja już nawet dostałem wtedy liczne odznaczenia różne, Krzyż Kawalerski dostałem wtedy. <span style="font-weight: bold;">Za stalinizmu?</span> Po 1956 roku. <span style="font-weight: bold;">A czyli po odwilży.</span> Tak po odwilży. Tak. A inne to już tam miałem ze spółdzielni, ze światowych. Byłem prezesem Towarzystwa Uniwersytetów Ludowych. Mieliśmy uniwersytet ludowy, żeśmy zorganizowali w Małkowie, w pałacu w Małkowie. No on tam trwał dwa roczniki, się skończyły. A potem to już ten kierownik mi powiedział: <span style="font-style: italic;">Prezesie, już nie ma uniwersytetu ludowego. Zrobili teraz z nas Szkołę Partyjną. </span>No i się skończyło. Rozwiązali nasz uniwersytet. To było takie cichaczem granie pod ich nutę, ale swoje idee wprowadzane.
    </section>
    <section>
        <time>2826</time>Bo my zawsze liczyliśmy się z tym, że to się przecież skończy. I to się skończyło potem tak niespodziewanie i dla nich i dla nas. <span style="font-weight: bold;">Mówi pan o… </span>Solidarność. <span style="font-weight: bold;">No właśnie.</span> <span style="font-weight: bold;">I o Okrągłym Stole?</span> Ja Okrągły Stół traktuję, że on był potrzebny obydwu stronom. I stanowi wojennemu i Solidarności też. Jak ja oceniam Okrągły Stół. Jaruzelski to jest przecież człowiek nie bez inteligencji. <span style="font-weight: bold;">No tak. </span>On chyba… Ja uważam, że on to chyba boleśnie przeżywa do dziś. Bo on zrobił wielką zbrodnię przeciwko narodowi. On wyprowadził arsenał zbrojny Polski przeciwko polskiemu narodowi, przeciwko wolności. On straszył interwencją radziecką, a on sam dobrze wiedział, że jej nie będzie. Bo on nawet o tym z nimi nie rozmawiał.
    </section>
    <section>
        <time>2899</time>A Solidarność się obawiała, że może być. Musiała się obawiać, bo było na Węgrzech, może być i w Polsce interwencja radziecka. Ta gra polegała na tym, te porozumienia i Solidarność poszła na te trzydzieści procent prawa, udziału we władzy, na ugodę. Byle tylko się nie narazić na interwencję radziecką. Bo zawsze twierdzili tamci, że jak będzie źle, będzie potrzeba, to interwencja przyjdzie. Nie przyszła. I było źle, bo stan wojenny z Solidarnością przegrał. Wyraźnie przegrał, a i tak interwencja nie przyszła. Może to różnie się oceniać, to jest moja ocena. <span style="font-weight: bold;">To pan powiedział. A pan mi powie, pamięta pan swoją reakcję na te wszystkie zajścia, na te takie milowe zdarzenia w PRL-u, jak czerwiec np. w Poznaniu w 1956 roku. </span>Tak, tak. To było racjonalne. Od tego się zaczęło, to trwało, te strajki, ten Cegielski w Poznaniu to było pierwsze.
    </section>
    <section>
        <time>2974</time>Jak najbardziej. Ja przecież się włączyłem do Solidarności w pierwszych dniach. Tylko że ja już miałem wtedy osiemdziesiąt siedem lat. <span style="font-weight: bold;">I pan był w Solidarności? Zapisał się pan do Solidarności?</span> Tak, tak. <span style="font-weight: bold;">A do tego czasu pan był formalnie po wojnie, działał w ruchu ludowym, ale pod jakim szyldem? To był ten ZSL czy w ogóle niezrzeszone?</span> Komitetem Obywatelskim Solidarności, po wydawnictwa poza opozycyjne. No były te. Byli tacy działacze tam. Nie pamiętam już niektórych nazwisk. Wydawali pisma przecież. Ja słuchałem ciągle Wolną Europę. Tam były audycje z Ameryki, Londyn. Ja byłem zorientowany na tamtą stronę. I czekałem tylko końca.
    </section>
    <section>
        <time>3039</time>A on tak niespodziewanie nastąpił, jak przyszła Solidarność. Solidarność to będzie długo istniała, wieki w historii Polski. Nie tylko Polski, ale w świecie. <span style="font-weight: bold;">A Lech Wałęsa?</span> Proszę? <span style="font-weight: bold;">Co pan sądzi o Wałęsie? Bo tak się pytałem wcześniej o Mikołajczyka, teraz o Wałęsę.</span> Ja stawiam za bohaterów polskich, którzy zaczęli od Solidarności. Bo Solidarność, Solidarność to były pospolite ruszenia, tam nawet dwa miliony pzprowców należało. To z prasy pzprowskiej myśmy wiedzieli, że myśmy mieli trzy miliony członków, a został tylko jeden milion. Dwa były w Solidarności. To był wielki czyn. I to bez broni. Przeciwko całemu arsenałowi zbrojnemu, który Jaruzelski wyprowadził na ulicę. To jest jego grzech.
    </section>
    <section>
        <time>3109</time>Gdyby on by to zrobił w systemie szanującym prawo, to by mu groziła wielka kara. Ale on działał w systemie bezprawia. Oni tworzyli prawo, oni mieli prawo w rękach. I to im się udawało. I Okrągły Stół to się przydał Jaruzelskiemu do tego, że on jako strona wojująca, z tą drugą stroną tam dostał, jak gdyby rehabilitację. Politycznie mu przebaczono. Do dziś, nawet gdy były rządy Cyrankiewicza czy Cimoszewicza, to też go wsadzali na ławę oskarżonych, ale skazać go nie mogli, bo on politycznie był uwolniony przez Solidarność. Darowano wszystko. <span style="font-weight: bold;">Amnestia. </span>Była gruba kreska Mazowieckiego. Może ona była różnie rozumiana, ale to nie było błahe posunięcie. Ja oceniam tych bohaterów wracania do demokracji w Polsce po tej ciężkiej niewoli, bo to dyktatura, to przedłużała naszą niewolę polityczną, to oceniam to, cenię.
    </section>
    <section>
        <time>3199</time>Papież Polak, Mazowiecki, mniej, ale też Jeziorański, Balcerowicz, który tworzył gospodarkę od nowa na demokratyczną. On włożył najwięcej tej praktycznej pracy w to. I Kuroń. To są moi bohaterowie. <span style="font-weight: bold;">W takim razie zapytam o jednego bohatera, który przecież często pojawia się w historii polskiej i jest jako taki postrzegany. A pan pamięta dobrze te czasy. Co pan sądził o Piłsudskim.</span> Piłsudskiego… <span style="font-weight: bold;">Pokręcił pan głową.</span> Piłsudski w moim okresie, a wie pan, że ja byłem w opozycji do Piłsudskiego po zamachu majowym… <span style="font-weight: bold;">Ale dopiero po zamachu majowym? </span>Tak, tak. A przed tym położył wielkie zasługi. On potrafił lawirować między tymi zaborcami.
    </section>
    <section>
        <time>3270</time>Bo najpierw obiecywał dużo Rosji, a potem odmówił przysięgi władzom pruskim. On prowadził do wolności Polskę po zaborach. A potem niepotrzebnie był zamach majowy. Bo ten zamach majowy niczego nie poprawił, a wsadził do więzienia tych demokratycznych działaczy. Niepotrzebnie. Po co? Ja nie pamiętam ani z historii, bo czytałem dużo różnych historii, różnych wariantów, ale nie znam takiego największego bohatera, który by nigdy nie popełnił żadnego błędu. Zdarza się każdemu. Zdarzyło się i jemu. <span style="font-weight: bold;">A rządy sanacji jak tutaj odbiły się na pana życiorysie?</span> Słucham? <span style="font-weight: bold;">Rządy sanacyjne jak się odbiły na pana życiorysie, skoro…? </span>Bardzo ujemnie.
    </section>
    <section>
        <time>3335</time>Ja nie lubiłem… Zresztą opisałem to. Oni też dążyli do dyktatury tak nieśmiało jeszcze. Bo wtedy to nie był taki okres do dyktatury, ale dążyli do dyktatury. Wybory sanacyjne przed wojną też były fałszowane. <span style="font-weight: bold;">Tak? </span>Tak. BBWR zawsze wygrywało. Tak samo, jak w PRL-u zawsze sprawozdanie było napisane już przed obliczeniem głosów. <span style="font-weight: bold;">No tak. Pani Stanisławie, a pan wspomniał o tym swoim radykalizmie, jak pan opowiadał tą historię z poprzedniego nagrania.</span> Tak. Ja jak byłem ministrantem młodym chłopcem, to ja z Kościoła już wyszedłem na radykała. <span style="font-weight: bold;">A co to znaczyło dla pana być radykałem?</span> Jak byłem ministrantem, to byłem przy ołtarzu. A blisko ołtarza to stały takie trzy ławki panów obszarników z naszej okolicy.
    </section>
    <section>
        <time>3410</time>Ja, ponieważ byłem przy ołtarzu, to ja to wszystko widziałem na każde święto. A przychodził taki staruszek siwy dziadek, przyprowadzał go wnuk za rękę. Nie widział na oczy. I on zawsze o te ławki tych panów się podpierał, bo nie mógł stać. To ja sobie tak myślałem: <span style="font-style: italic;">Tam siedzą młodzi ludzie, czy panie, nie staruszki. Nie mogą staruszka zaprosić, żeby usiadł w ławce?</span> I mnie to już buntowało. Wedy u mnie się rodził radykalizm. No ale przecież nie wystąpiłem przeciwko Kościołowi, bo to nie Kościół był winien, tylko oni byli winni. <span style="font-weight: bold;">No właśnie, a ten proboszcz, pan go pamięta dobrze? Pytał pan go kiedyś…?</span> Że co? <span style="font-weight: bold;">A proboszcz, zastanawiam się co proboszcz w takiej sytuacji. Jak on sądził?</span> On był obojętny. On do nich jeździł na podwieczorki. Oni po niego przyjeżdżali bryką. <span style="font-weight: bold;">A pan pamięta w ogóle tych ziemian? </span>No jak nie. <span style="font-weight: bold;">Bo to byli ziemianie czy…? </span>
    </section>
    <section>
        <time>3480</time>Ja byłem w zasadzie radykał, ale ja nie byłem przeciwko nikomu, przeciwko władzy Kościoła. Bo ja uważałem, że to nie jest rzecz do zwalczenia i do naprawy. My kiedyśmy działali w Wiciach, w tej organizacji wiciowej, to myśmy wysuwali kwestie w stosunku do Kościoła. Ale jakie? Chcieliśmy wprowadzić samorząd parafialny. To było raczej na korzyść w naszym projekcie na korzyść tego proboszcza, żeby on nie był posądzany o samowładztwo, rządzenie funduszami w Kościołach, które wpływały, dobrowolny datek, ale to są poważne fundusze. Żeby to było obliczone przez gospodarowanie przez samorząd parafialny. To była nasza teza wysunięta przeciwko Kościołowi, ale nie przeciwko ani liturgii, ani wierze. Broń Boże.
    </section>
    <section>
        <time>3543</time><span style="font-weight: bold;">No i jak…</span> Oni się za to obrażali. Krytykowali, że napadamy na Kościół, bo najłatwiej tak powiedzieć. <span style="font-weight: bold;">Czyli proboszcz się na to nie zgodził? </span>Proboszcze to byli różni. Myśmy mieli w Wiciach pismo wiciowe, potem Młoda Myśl Ludowa. Myśmy dużo czytali. Z naszymi tezami zgadzali się księża niektórzy. Był taki słynny ksiądz, on niedawno umarł. <span style="font-weight: bold;">Jan Zieja.</span> Zieja. Tak. Myśmy, jego artykuły ukazywały się w Wiciach. Już nie pamiętam treści. No pewno, że on nie mógł odstąpić od swojej zasady religijnej, bo był ksiądz. Ale tłumaczył to obiektywnie i tak naukowo. <span style="font-weight: bold;">A pan go kiedyś spotkał osobiście? </span>Nie, osobiście nie. Nie spotkałem. Tylko słyszałem. O nim wiedziałem bardzo dużo. Wiedziałem teraz niedawno o jego śmierci. A mieliśmy księdza w Wróblewie, pobliskiej parafii.
    </section>
    <section>
        <time>3611</time>Bo u nas to taki był maruda stary, głupi. Ksiądz Dalak, w którego terenie najwięcej rozwijał się ruch ludowy. I on nie odmawiała udziału w pogrzebie wiciarza. Ale bardzo honorowo. On potem był przeniesiony do Klonowej i tam leży, tam jest jego ulica. W Klonowej się nazywa księdza Dalaka. I jeszcze jeden był. Rzeźbił przez jakiś czas. Nie pamiętam już nazwiska. Ale to było mało, bo na ogół duchowieństwo, to było przeciwko nam, przeciwko Wiciom za głoszenie tych takich swoich morałów. <span style="font-weight: bold;">Panie Stanisławie, ja zatrzymam na moment. Pan się napije herbaty i odpocznie chwilę. Ja jeszcze o kilka rzeczy chciałbym zapytać. Dobrze?</span> No dobrze.
    </section>
    <section>
        <time>3674</time><span style="font-weight: bold;">Panie Stanisławie, chciałbym zapytać… Żebyśmy wrócili do początku. Żeby pan opowiedział coś o swoich rodzicach. </span>Moich rodzicach? T<span style="font-weight: bold;">ak, bo pan tylko wspomniał. </span>No tak, ale co, mój ociec umarł, miał pięćdziesiąt dwa lata. <span style="font-weight: bold;">Młodo.</span> Strasznie chory. Dawno chory. <span style="font-weight: bold;">A skąd, z jakiej rodziny, tutaj z Charłupi pochodził?</span> Z Charłupi. <span style="font-weight: bold;">A mama?</span> Mój dziadek, mój dziadek, ojciec mojego ojca, to on się przeprowadził do Charłupi z Jakubic. Tutaj kupił sobie ? ziemi jeszcze od dawnego obszarnika, który później rozparcelował całą Charłupię. Ja nie mogę o ojcu swoim powiedzieć żadnych zaszczytów. <span style="font-weight: bold;">Zmarł młodo po prostu.</span> Zmarnował siebie, zdrowie swoje.
    </section>
    <section>
        <time>3741</time>Umarł, miał pięćdziesiąt dwa lata. <span style="font-weight: bold;">A mama? </span>Mama miała sto dwa. <span style="font-weight: bold;">To, w którym roku zmarła?</span> Mama w 1983. <span style="font-weight: bold;">To niesamowite.</span> Sto dwa lata miała. <span style="font-weight: bold;">A mama też pochodziła…?</span> Doskonałym by była argumentem przy aborcji, bo osiemdziesiąt dwa lata miała, a urodziła piętnaście dzieci i wykarmiła piersią. <span style="font-weight: bold;">Tak, to dla tych, co mówią, że nie można…</span> Ale ona była wyjątek, bo jej rodzeństwo, było ich sześcioro, tylko ona jedna tak wyskoczyła.<span style="font-weight: bold;"> I tyle przeżyła. A pan mi powie w takim razie coś o swoim rodzeństwie. Bo pan już mówił, że piętnaścioro się urodziło, ale później pan został jako najstarszy.</span> Dziesięcioro nas zostało, wyrosło. <span style="font-weight: bold;">Co się działo. Pan wie?</span> Z tych którzy zostaliśmy przy życiu po dzieciństwie, to był najmłodszy brat po mnie, to był ode mnie młodszy dziesięć lat.
    </section>
    <section>
        <time>3817</time>On skończył uniwersytet w Poznaniu. On był magistrem prawa i ekonomi. Zginął w obozie koncentracyjnym Mauthausen. <span style="font-weight: bold;">W Mauthausen?</span> Tak. I jest ekshumowany, bo on był pochowany już po wycofaniu się Niemców. Był przetransportowany do Monachium. Do sanatorium. Bo on był chory, jak wyszedł z obozu i tam umarł. I potem brat młodszy odwiedzał i zrobił to zdjęcie tego grobu, co tu jest. I później w 1967 roku został ekshumowany i pochowany jest na Powązkach w Warszawie. <span style="font-weight: bold;">A dlaczego takie zaszczyty? </span>Bo zajęli się koledzy jego. Bo on był komendantem BCh na Łódź. Na okręg Łódź. Ja najbardziej jego boleję, bo ja byłem w trudnych warunkach, ja go zapisywałem do gimnazjum, ja za niego płaciłem studia w Poznaniu.
    </section>
    <section>
        <time>3894</time>Był człowiek przygotowany do życia. Tu w szkole w Charłupi, nie tylko, że jest jego imię, ale też są jego pisma i artykuły, które on pisał. Bardzo dobrze zapowiadający się działacz. On skończył prawo i ekonomie na uniwersytecie w Warszawie. <span style="font-weight: bold;">W Poznaniu? </span>Studia w Poznaniu, tak. On miał przed samą wojną. On był też w ruchu ludowym bardzo czynnym. Był prezesem wojewódzkim Wici. On umarł w wieku trzydziestu trzech lat. To jest dla mnie bolesna strata. Bo z moich wysiłków, bo on osiągnął taki stopień. A dalszych braci, których nadal żyje czworo. Bo pięciu wyrosło po dzieciństwie, tylko on zginął w obozie. A reszta, czterech braci u nas jest.
    </section>
    <section>
        <time>3973</time>Jeden tu po sąsiedzku jest, sąsiad mój. Jedenaście lat młodszy ode mnie, ale bardziej głuchy jak ja. A dwóch jest w Warszawie.<span style="font-weight: bold;"> I też on, im się udało skończyć jakieś studia, czy pracowali na gospodarce? </span>Oni obaj siedzieli w obozie w Oświęcimiu. Oni byli za nas, ponieważ myśmy się ukryli, a byliśmy imiennie ścigani. <span style="font-weight: bold;">Pan i ten brat?</span> Ja i ten brat mój. To oni byli, mieli po siedemnaście, osiemnaście lat, dziewiętnaście, osiemnaście lat. I ich zabrali za nas do obozu. Oni przeżyli, bo my byśmy nie przeżyli. <span style="font-weight: bold;">Przeżyli Oświęcim?</span> Tak, przeżyli Oświęcim.<span style="font-weight: bold;"> I żyją jeszcze? </span>Żyją, do dzisiaj żyją. <span style="font-weight: bold;">Dwóch w Warszawie? </span>Są obaj, obaj są trochę chorzy. Już chorzy są. Żartuję z nich, że nie idą moim śladem, za wcześnie chorują. Najmłodszy ma osiemdziesiąt cztery lata, a ten drugi, ten starszy ma osiemdziesiąt sześć. <span style="font-weight: bold;">A siostry? Bo rozumiem, że były. </span>Siostry no to powychodziły za mąż.
    </section>
    <section>
        <time>4046</time>Jeszcze dwie żyją, ale już ledwo. Nie chodzą. <span style="font-weight: bold;">Tutaj gdzieś?</span> Jedna ma dziewięćdziesiąt jeden lat, a druga ma osiemdziesiąt dziewięć. To one jeszcze dwie żyją. A trzy już umarły. Jedna umarła, najmłodsza z rodzeństwa, która ode mnie była młodsza dwadzieścia trzy lata, umarła na raka. Miała pięćdziesiąt sześć lat. Była lekarzem. <span style="font-weight: bold;">Aha. No właśnie. Bo pan nie powiedział, co te inne siostry też robiły.</span> A te dwie, bo trzy już umarły siostry, te dwie to umarły już starsze. Jedna miała dziewięćdziesiąt jeden, osiemdziesiąt pięć, dwie umarły. <span style="font-weight: bold;">A ta która była lekarzem? Gdzie była lekarzem?</span> Miała pięćdziesiąt sześć lat jak umarła. Jest po niej syn, synowa. Mąż umarł, ale mąż później umarł. Jest tutaj pochowany obok niej.
    </section>
    <section>
        <time>4104</time><span style="font-weight: bold;">Ona tu mieszkała w Charłupi do końca jako lekarz?</span> Nie. W Łodzi była lekarzem. <span style="font-weight: bold;">A pan mi powie jeszcze, jeszcze chciałem zapytać o te Wici przed wojną. Czy mógłby mi pan coś wspomnieć o tym okresie przedwojennym, bo tak szybko dotarliśmy do II wojny światowej, ale jeszcze coś o ruchu ludowym, o pana tam działaniu w ruchu ludowym? Jakby pan jeszcze mógłby coś opowiedzieć? </span>No ja byłem czynnym w ruchu ludowym. Ja odnotowany jestem w archiwum ruchu ludowego. Ile tam jeszcze jest moich wspomnień, moich prac z czasów konspiracji, z czasów przedwojennych. Tak.
    </section>
    <section>
        <time>4151</time><span style="font-weight: bold;">A czy pan miał jakąś funkcję przydzieloną w ruchu ludowym?</span> Ja byłem terenowym działaczem. Nie byłem w centrali. <span style="font-weight: bold;">Na czym polegało takie działanie w terenie bezpośrednio?</span> Ruch ludowy miał szeroką działalność, bo się zajmował nie tylko jedna sprawą, ale i na terenie rolniczym zawodowo, fachowo rolniczym, spółdzielnie, myśmy organizowali spółdzielnie. Co trzecia wieś to była spółdzielnia spożywcza „Społem”. No i politycznie. Był ruch polityczny przeciwko sanacji wtedy. <span style="font-weight: bold;">A to napotykało rzeczywiście na taki opór sanacyjnych władz? To wasze działanie. </span>Nieraz dyskryminowali nas, nie dopuszczali do wyborów. Dyskryminowali. Ale to oni poszczególnych działaczy kaptowali, ściągali do siebie. Gra polityczna.
    </section>
    <section>
        <time>4219</time><span style="font-weight: bold;">A czy pan pamięta sprzed wojny tutaj żydowską społeczność? Czy w Charłupi mieszkali Żydzi? Czy ich nie było?</span> Kto? <span style="font-weight: bold;">Żydzi.</span> Żydzi. Jest jeszcze w Charłupi gospodarstwo, które kiedyś było żydowskie, ale to tak dawno, że ja nie pamiętam. Tylko wiem, że tan Ciołek kupił gospodarstwo u Żyda. To było wtedy, kiedy się tworzyły chłopskie gospodarstwa na bazie ziemi rolniczej. Ta Wiosna Ludów jak była. To były lata po 1920 roku i przed 1920, jeszcze za czasów zaborów, już po zniesieniu pańszczyzny. Dwory bankrutowały, bo nie miały darmowego robotnika. Ci, co zostawali, to nie było nawet trzydzieści procent chyba. Dopiero ich komuniści wywłaszczyli reformą. Taki, który był bardziej przedsiębiorczy, to ? swój majątek i przeszedł na płatnych robotników.
    </section>
    <section>
        <time>4296</time>Ale większość to poupadała, posprzedawali ziemię. <span style="font-weight: bold;">A pan pamięta tych tutaj właścicieli ziemskich. Gdzie najbliżej mieszkali?</span> Tych co, byli jeszcze tam do II wojny i po wojnie, to pamiętam. <span style="font-weight: bold;">A jak oni się nazywali? </span>Jeden był Prądzyński w Kościerzynie. Z nim miałem nawet osobiste polemiki. Bo on jeszcze był czynny. Drugi to już był taki w administracji, po śmierci takiego Graevego, a trzeci to takie małe. Uprawiali zioła, leczyli ?. Oni mnie znali. <span style="font-weight: bold;">A który to był ten, z którym pan rozmawiał o tym, że jeśli jest taki obiektywny, to powinien oddać ziemię?</span> Ten Walewski? <span style="font-weight: bold;">No właśnie, bo pan mówił o tamtych Walewskich. Pan tych Walewskich w końcu znał? </span>Walewski to nie był z mojej parafii.
    </section>
    <section>
        <time>4364</time>Tylko ja miałem z nim styczność. Dwa razy miałem z nim spotkanie. I się znałem. Bo on był taki w ziemiaństwie, ale on tam był trochę czynny w tych, w zachowaniu tych pamiątek poszlacheckich. No i taki umiarkowany. Można było z nim porozmawiać. <span style="font-weight: bold;">No dobrze panie Stanisławie, ale że poza działalnością w ruchu ludowym rozumiem, że na co dzień pan tutaj, po prostu uprawiał ziemię. Był rolnikiem?</span> Tak, tak. Ja uprawiałem. Ja nie miałem. Mój ojciec miał takie spore gospodarstwo, ale stracił. To było sprzedane na zapłacenie długów. A ja to już miałem małe gospodarstwo, bo był podział na wszystkich, na tyle dzieci. Tam gdzie praca to nie brali. Ten jeden tylko sąsiad mój, co myśmy tu zabrali te resztę ziemi, ale on ma małe gospodarstwo. Obaj małe.
    </section>
    <section>
        <time>4431</time>Trochę zabrały siostry w posagu. Wyszły za mąż na wieś. A ta siostra lekarz i ci bracia, co są dziś w Warszawie, to nie korzystali z tego, bo oni mieli jakąś tam szkołę i zawody. <span style="font-weight: bold;">Ci w Warszawie jakie zawody mieli?</span> Ci w Warszawie, ten starszy brat co ma osiemdziesiąt sześć lat, to był w spółdzielczości zorganizowany. A ten najmłodszy, to on był ZSL-u za PRL-u był. No i tam jakoś tkwił, pracował. <span style="font-weight: bold;">No tak, jedna rzecz, całkowicie o którą jeszcze nie pytałem. W którym roku pan wziął ślub?</span> Proszę? <span style="font-weight: bold;">W którym roku pan wziął ślub?</span> W 1928 w lipcu. W 1928 roku. <span style="font-weight: bold;">I tu mieszkaliście w ogóle? Ten dom to jest …?</span> Tu, tu żonę przyprowadziłem.
    </section>
    <section>
        <time>4503</time><span style="font-weight: bold;">Czyli to jest ojcowizna, tak? A mówił pan o tym, że w trakcie wojny został pan z tego domu wysiedlony tam pod las? I później kiedy pan wrócił?</span> Później tu wróciłem, wszyscy wracali do swoich. <span style="font-weight: bold;">Czyli po wojnie? A pana dzieci rodziły się jeszcze przed wojną, czy już..?</span> Dzieci ja miałem już przed wojną. Jak na wojnę odjeżdżałem w 1939 roku, to moje dzieci już chodziły, córka już zaczęła chodzić do szkoły. A syn to jeszcze był młodszy. Ale były dzieci. <span style="font-weight: bold;">A pan mi powie o tej konspiracji jeszcze coś. Bo pan mówił, że tam pod ten las pana wyrzucono, ale czy pamięta pan jakieś szczegóły? </span>Ta ulica się dziś nazywa Partyzantów. Bo tam w tej chałupie były przysięgi i ? konspiratorów. I z Armii Krajowej i BCh.
    </section>
    <section>
        <time>4573</time><span style="font-weight: bold;">A czy pan pamięta jakieś szczegóły z tej swojej działalności w konspiracji? Czy może pan brał udział w jakiejś akcji?</span> Ja nie należałem do grup, jak to się nazywało taktycznych. Ja należałem do grupy, takiej wtedy elity, myśmy się zajmowali takimi sprawami administracji i polityki przyszłej Polski. Bo inaczej było w Generalnej Guberni, a inaczej było tutaj. Myśmy mieli tutaj Niemców przecież we wsiach. Bo oni o nas wiedzieli. <span style="font-weight: bold;">Czyli ten pana kolega, który w cegielni pracował, on doskonale wiedział, że pan jest w konspiracji? </span>No pewno. No pewno. Kiedyś z nim siedziałem jeszcze w tej cegielni, mieliśmy spotkanie, a przyleciał do mnie taki siostrzeniec mały, najstarszy synek siostry, że tam byli i pytali się o mnie, bo wtedy szukali tego brata Wojciecha. To on mnie wyprowadził na te osiedle i powiedział, że on im to wytłumaczy, gdzie ja jestem, jak przyjadą i kazał mi się ukryć.
    </section>
    <section>
        <time>4655</time><span style="font-weight: bold;">A pan jak ukrywał się i uciekał stąd, to razem z bratem żeście uciekali?</span> Tak, dużo razem. <span style="font-weight: bold;">Czyli przez pewien czas wyście byli razem? </span>Nie. Brat jeszcze był kawalerem, jeszcze razem tu mieszkaliśmy. <span style="font-weight: bold;">A w tym Małkowie razem się ukrywaliście?</span> W Małkowie to nie, w Małkowie ja byłem tylko prezesem tego uniwersytetu, ale ja tam nie byłem przecież. <span style="font-weight: bold;">Nie, przepraszam, nie chodzi mi o Małków, tylko o ten powiat skierniewicki, tam gdzie w trakcie wojny pan się ukrywał, tam gdzie miał tą znajomą na poczcie.</span> Aaaa. To była taka wioska mała. Tak dla ukrywających się między górami. Tam mnie kierowali koledzy, którzy jeszcze byli na wolności. Tak proszę pana. <span style="font-weight: bold;">No dobrze. Czy pan coś chce jeszcze dodać do tego? Ja to mam taki niedosyt jeszcze, jeszcze bym pana pomęczył. Ale czuję, że to już jest po prostu, że tych moich pytań jest zbyt dużo. </span>
    </section>
    <section>
        <time>4730</time><span style="font-weight: bold;">Czy jeszcze jest coś takiego, co pan by chciał dodać, o czym pan nie wspomniał?</span> Poszczególne fragmenty jakieś, ale zasadniczo, to ja już wszystko powiedziałem. <span style="font-weight: bold;">Mówi pan, że spisał pan pamiętnik, i że można go obejrzeć w muzeum w Warcie. </span>No ja mam jeszcze jeden numer, no ale ja muszę jeden mieć. <span style="font-weight: bold;">Nie, nie, to rozumiem doskonale. </span>Jest w bibliotekach tu, w gminnej, parafialnej. W szkole w Charłupi jest. <span style="font-weight: bold;">Oglądamy właśnie zdjęcia z panem Stanisławem, na których wycięto postać pana.</span> Tak moją. To jest para drużbów na moim weselu, a to jest panna młoda, moja żona. <span style="font-weight: bold;">A dlaczego tak wycięto?</span> Bo Gestapo wszystkie moje zdjęcia pozabierali. Przecież nie mam żadnego zdjęcia sprzed wojny. <span style="font-weight: bold;">Ale to wycięli dlatego, że chcieli mieć pana podobiznę?</span> Bo ścigali mnie. To jest moja służba w Wilnie w 1923/1924 roku.
    </section>
    <section>
        <time>4803</time><span style="font-weight: bold;">I później pan z Wilna wrócił tutaj do Charłupi od razu?</span> Tak, tak. <span style="font-weight: bold;">I pomagał pan, normalnie pracował na roli i w 1928… </span>Tak, pracowałem na roli. <span style="font-weight: bold;">A pamięta pan, jak żonę poznał, to były jakieś swaty?</span> Co? <span style="font-weight: bold;">Czy to było jakieś swatanie, jak pan zapoznawał żonę, czy to całkiem inaczej przebiegało? Bo wiem, że kiedyś ten obyczaj…</span> Jak się żonę zapoznaje? No szuka się partnerki do życia, aż się spotka. <span style="font-weight: bold;">A tutaj jest zdjęcie. </span>To jest fotografia wójtów z powiatu sieradzkiego z rosyjskim naczelnikiem. 1903 rok. <span style="font-weight: bold;">No właśnie, ale tu jest napisane: Oznaczony strzałką stoi protoplasta rodu, mój ojciec. </span>To jest mój ojciec. Miał wtedy dwadzieścia dziewięć lat, ja miałem rok wtedy. <span style="font-weight: bold;">Czyli tata był wójtem gminy Charłupia Mała? </span>Tak. A tu jest cały tekst. <span style="font-weight: bold;">W który roku pan spisał te…? </span>Ja to zakończyłem w 1971 roku, ale ja to pisałem nie jeden rok.
    </section>
    <section>
        <time>4880</time>To było zbierane w czasach mojej aktywności. <span style="font-weight: bold;">Czyli pan myślał kiedyś, pisząc…? </span>Proszę? <span style="font-weight: bold;">Pan po prostu myślał o wydaniu? Pisząc to, myślał, że będzie taka możliwość?</span> Ja mam dużo więcej jeszcze napisane. Ja nie myślałem, że to będzie wydane. To syn potem mnie namówił, żeby to wydać. Przejrzał to. Mój syn to uciekł z Polski, bo nie chciał u bolszewików siedzieć w więzieniu. Jest w Szwecji. <span style="font-weight: bold;">W który roku uciekał?</span> W 1968 chyba. Jak było prześladowanie za film Dziadów Mickiewicza. Pamięta pan? <span style="font-weight: bold;">Tak, tak Dejmka. </span>Wtedy on uciekł i wyjechał do Szwecji. I on się w Szwecji ożenił. I ma żonę Węgierkę. Bo nas przyuczyli w szkole języka szwedzkiego. <span style="font-weight: bold;">Ale pan mi powie, jak on uciekł z Polski? Nie wyjechał normalnie i nie został? </span>Dostał przepustkę jako na urlop.
    </section>
    <section>
        <time>4950</time>Jeszcze można było, bo nie wszystko jeszcze dociekli. Później dopiero to były śledztwa, prowadzili śledztwo. Było takie śledztwo, bo to wie pan, wtedy byli prześladowani Żydzi za Gomułki. Wie pan o tym? <span style="font-weight: bold;">No tak.</span> I tu dochodzili czy Janczaki nie ? Żydów. Jest tu taki agronom ?, który zresztą mówił otwarcie do mnie. Jego zmuszali do tego śledztwa. To była niewola psychiczna. <span style="font-weight: bold;">Ale jak syn uciekł, to w którym roku pierwszy raz przyjechał do Polski, po tym, jak tam poprosił o azyl? W którym roku dopiero mógł przyjechać? Bo widziałem go już na… </span>Syn był w Sztokholmie od 1969 roku. To przysyłał nam zaproszenia do siebie. Zawsze żeśmy dostawali odmownie.
    </section>
    <section>
        <time>5013</time>Dopiero po 1980 roku jak Solidarność powstała, to dopiero mogliśmy pojechać. Byliśmy u niego pierwszy raz chyba w 1982. <span style="font-weight: bold;">A on pierwszy raz kiedy..?</span> On to też mógł przyjechać. I przyjeżdża. Niedawno był. Teraz też przyjedzie. Ma już więcej wolnego czasu. On jest, jeżeli pan rozumie, on jest inżynier konstruktor. On żyje z patentów. <span style="font-weight: bold;">Opatentował jakieś…? </span>Oj dużo. <span style="font-weight: bold;">To rozumiem, że ma więcej czasu. Czytam jeszcze fragment o spółdzielni, bo pan mówił, że uczestniczył w tym ruchu spółdzielczym. To było i przed wojną, i po wojnie? </span>Tak, była i przed wojną spółdzielnia, i po wojnie. <span style="font-weight: bold;">A jaka to spółdzielnia?</span> Przed wojną była spółdzielnia spożywcza „Społem”. „Społem” było. <span style="font-weight: bold;">I ona przetrwała. Po wojnie też było „Społem”. </span>No tak, ale u nas już nie, bo oni nam narzucili tą samopomoc polską.
    </section>
    <section>
        <time>5087</time><span style="font-weight: bold;">Ale dało się jakoś działać w tych strukturach, czy to tak…?</span> Trzeba było jakoś manipulować, żeby uratować siebie i swoich wspólników. <span style="font-weight: bold;">A czy jeszcze coś o tym uniwersytecie ludowym pan doda?</span> Myśmy pamiętali uniwersytety ludowe przed wojną w Przeworsku, w Gaci Przeworskiej. <span style="font-weight: bold;">Tak. Małek się nazywał ten pan.</span> Proszę? <span style="font-weight: bold;">Małek, Stanisław Małek je organizował w Gaci Przeworskiej.</span> Nie wiem, nie wiem. Szefem to był Solarz Ignacy. Na tej podstawie myśmy zaraz po wojnie, bo komuniści, którzy utrwalili swoją władzę nie od razu. Oni musieli szukać partnerów. To myśmy wiciarze, myśmy rządzili. Przez trzy lata ja byłem wójtem, a potem to jeszcze dwa lata byłem w radzie powiatowej.
    </section>
    <section>
        <time>5153</time>I tam dopiero zaczęli mnie wyrugować i krytykować. Groziło mi aresztowanie. Ja to tam sprytnie się wycofałem, bo ja poprosiłem o zwolnienie. Mam za dużo pracy społecznej i to mi się udało. Bo szykowała się kawalkada dla mnie. <span style="font-weight: bold;">Ten uniwersytet ludowy, to pan współorganizował?</span> No był taki… Tak. Ja tam pierwszy przemawiałem na jego inaugurowaniu. <span style="font-weight: bold;">W którym roku on powstał?</span> W 1945 zaraz. W 1945 jeszcze, już koniec pewno. <span style="font-weight: bold;">Długo on działał? </span>Dwa roczniki, a potem zamienili na Szkołę Partyjną. Bo dyktatura była. <span style="font-weight: bold;">Ale to w tym uniwersytecie ludowym były takie regularne zajęcia dla młodzieży?</span> To było przygotowywanie na działaczy społecznych. Takie było przed wojną i takie było potem.
    </section>
    <section>
        <time>5216</time><span style="font-weight: bold;">No i rozumiem, że to się skończyło szybko.</span> Tak, tak. <span style="font-weight: bold;">Dobrze panie Stanisławie. Pan brał taki pseudonim właśnie „Skuwa”? Bo to jest ciekawe.</span> Bo ja jestem zwolennikiem jedności, łączenia. <span style="font-weight: bold;">Aha, czyli skuwa, jako spawa, łączy? To ciekawe. </span>Ale on był prawdopodobnie według moich takich jakiś wnuk napoleońskiego oficera, Francuz. On popełnił samobójstwo. Jest jego grup w Charłupi. Umarł, się zastrzelił w 1912 roku. Ja miałem dziesięć lat. Ja byłem wtedy ministrantem. Byłem na jego pogrzebie. <span style="font-weight: bold;">A kto przejął później?</span> Żona po nim sprzedała w rodzinie, ale jakiemuś Dobieckiemu, i ten Dobiecki to miał administratora. Sam tu nie był. <span style="font-weight: bold;">I rozumiem, że po wojnie państwo zabrało …?</span> On ten Graeve się dobrze zapisał.
    </section>
    <section>
        <time>5283</time><span style="font-weight: bold;">Tak? </span>Graeve się tu dobrze zapisał, bo miał gospodarstwo po wielkim Siemiątkowskim. Potem on to sprzedał. ? pobudował oboje. <span style="font-weight: bold;">Ja może zapiszę telefon do nas w razie czego. Gdzie ja go mam?</span> Dobiecka jeszcze przejeżdżała kiedyś, bo takie były nadzieje, ale jak zobaczyła, że to jest już ośrodek opieki społecznej, to machnęła ręką i ?. Pani Dobiecka, to taki był gest z jej strony. Pan Dobiecki to był jakiś kuzyn, bo ten Graeve to miał żonę, która później po jego śmierci… Jeszcze nie powiedziałem tej historii, jak on się zastrzelił, dlaczego się zastrzelił. <span style="font-weight: bold;">To pan opowie.</span> Proszę? <span style="font-weight: bold;">Pan opowie. </span>Opowiem, opowiem.
    </section>
    <section>
        <time>5369</time><span style="font-weight: bold;">Ja chciałbym…</span> On organizował u siebie dla malarzy i malowali folklory ludowe. <span style="font-weight: bold;">Ten Grebe?</span> Graeve.<span style="font-weight: bold;"> Graeve.</span> Ja tu mam nawet dużo obrazów. To w muzeum w Sieradzu te obrazy. Typy ludowe. Tam nawet są i moja kuzynka jest i różne. To było w czasie zaborów. I potem podejrzewano, czy on to robi dla przyszłej Polski, bo prowadził jakiś wywiad polityczny, też niby, czy to robi dla Niemiec. Bo tu Niemcy, były kiedyś takie, ja pamiętam, zakusy, że będzie jeszcze podział, że Niemcy zajdą do Warty, do rzeki Warta i potem do Wilna. Wtedy posądzano go nie wiadomo o co, czy pracuje dla Niemiec, czy pracuje dla przyszłej Polski. Ale to władze rosyjskie tam podejrzewały i on miał jakieś zagrożenie.
    </section>
    <section>
        <time>5450</time>I on z jakiejś konferencji przyjechał do domu i na kanapie w swoim pałacu w Biskupicach się zastrzelił. On wtedy miał pięćdziesiąt jeden lat, czy ileś. A on miał żonę, która pochodziła z Wielkopolski z hrabiów Zajączków. I ona tu potem po jego śmierci kupiła taki mająteczek mały w Wielkiej Charłupi, tam gdzie później Reymont był. Ale niedługo tam była i później w ogóle stąd wyjechała. On tu leży w Charłupi, ma tu grób, leży przy alejce. I tu był grób trzyosobowy, dla żony i dla matki. Matka tu jest pochowana po nim, a żona już wyjechała i już jej tu nie było. <span style="font-weight: bold;">A co się stało z tymi potomkami, tych nie wiem, ziemian czy tych obszarników, jak pan ich nazwał, zostały w ogóle jakieś po nich…? </span>No oni zostali wywłaszczenie przez Niemców przez wojnę. A potem przejęli to komuniści i uznali to za ? i zrobili reformę rolną.
    </section>
    <section>
        <time>5523</time>Oni dostawali zabezpieczenia, jeżeli był jeszcze w wieku nie emerytalnym, szedł do pracy, a jeżeli w emerytalnym, to im dawali jakieś zasiłki. <span style="font-weight: bold;">Zostały po nich jakieś folwarczne takie zabudowania?</span> No są zabudowania, przecież pałace stoją do dzisiaj, odrapane. <span style="font-weight: bold;">A gdzie to jest? Ale to jest tutaj gdzieś?</span> Tu w Rzeplinie też jest. Budowany z czasów szwedzkich. <span style="font-weight: bold;">Ale to rzeczywiście z czasów szwedzkich jeszcze?</span> Tak, tak. Stary taki. Takie były tarapaty. <span style="font-weight: bold;">A ten dom, w którym siedzimy, to jest dom, który jeszcze rodzice budowali, ten tutaj? Czy on jest całkiem …? </span>Ten dom jest budowany w 1921 roku. Osiemdziesiąt pięć lat ma.
    </section>
    <section>
        <time>5584</time><span style="font-weight: bold;">To do 1921 stał inny?</span> <span style="font-weight: bold;">Ale w tym samym miejscu?</span> Nie. Myśmy mieszkali gdzie indziej, przed pożarem tam blisko kościoła. <span style="font-weight: bold;">Przed pożarem? O pożarze pan nic nie wspominał.</span> Proszę? <span style="font-weight: bold;">Przed pożarem. Mówię, że o pożarze pan nic nie wspominał. </span>Tak. To był pożar, był w 1914 roku, kiedy I wojna światowa wybuchła. <span style="font-weight: bold;">To był pożar w ogóle w Charłupi jakiś duży?</span> Tak, ale nam się nie spalił dom. Myśmy tam dalej mieszkali jeszcze parę lat, bo się spaliły budynki gospodarcze, a chałupa nie. <span style="font-weight: bold;">Ja to powtórzę, bo to nie zostało nagrane. Pan Stanisław powiedział przed chwilą, że przeżył magnaterię, przeżył szlachtę, przeżył komunistów, a teraz musi żyć za populistów. To panie Stanisławie życzę nam obojgu, żebyśmy jednak razem jeszcze przeżyli populistów, bo populizm to nic dobrego. </span>
    </section>
    <section>
        <time>5652</time>Nie zrozumiałem. <span style="font-weight: bold;">Mówię, że populizm nic dobrego, więc życzę, żebyśmy ich przetrwali. Ale populistów też już trochę było dotychczas.</span> No to zawsze się trafiają, tak. <span style="font-weight: bold;">(śmiech)</span> W każdej najczystszej rzece to i płynie trochę brudu. Do ideału jak się dąży, to już jest duży sukces. Ja już nie mam wpływu na te rzeczy, nie zajmuję się. <span style="font-weight: bold;">Ale idzie pan do wyborów chyba?</span> Nie już nie. Ostatnio na wyborach to byłem kiedy… Jak do Unii przechodziliśmy, to byłem. <span style="font-weight: bold;">No i jak bał się pan czy nie?</span> Nie, ja byłem za. Ja jestem za organizacją każdą. Każda jest po to, żeby było lepiej. Różnice w społeczeństwie były od początków świata i będą do końca.
    </section>
    <section>
        <time>5725</time>Ja rozdzielam na trzy etapy pojęcia te polityczno-społeczne. Pierwszy etap to jest ten do I wojny światowej, tam były rozmaite, taki feudalny system, potem przyszedł komunizm centralny, centralna demokracja, totalna władza, a wreszcie przyszła Solidarność. Każdy z tych etapów rządów wywiera pewien wpływ na społeczeństwo, na psychikę społeczną i z każdego są różne wspomnienia, które rodzą podziały. Są jeszcze i tacy, którzy mówią: <span style="font-style: italic;">Komuno wróć.</span> Ale jak bym głosowali, to bym za tym nie głosował. A drudzy takie tam różnicę w poglądach, one się zmieniają, nieraz i jeden człowiek zmienia poglądy. Ja mam tą satysfakcję, że ja byłem i pozostałem sobą, mimo że uczestniczyłem w tych różnych przemianach, w tych wszystkich trzech.
    </section>
    <section>
        <time>5808</time>I od tych, którzy mnie prześladowali, szykanowali, nie lubili, dostałem dowody uznania. <span style="font-weight: bold;">Ale pan mówi tak symbolicznie „od tych”, czy tak całkiem dosłownie od tych? </span>No od tych. Nie wymieniam nazwisk, bo to będą różne. <span style="font-weight: bold;">Nie, nie, nie, ja nawet nie pytam. A taka rzecz, bo pan zawsze był z ruchem ludowym związany. </span>Tak. Jak najbardziej. <span style="font-weight: bold;">A co pan myśli o PSL-u? Ostatnio znowu był języczkiem u wagi. </span>Z PSL-em ja zerwałem, wie pan kiedy? Jak oni poszli na usługę do komunistów. Ale to były lata już PRL-u. W 1949 roku mnie wyrzucali. Oni mnie wyrzucali z tego stronnictwa. Bo ja nie pasowałem do ich teorii, bo ja nie byłem zwolennikiem współpracy z komunistami, a oni byli. Ale jeszcze trwałem do 1960 roku, bo w 1957 roku wybrali mnie na prezesa Kółek Rolniczych, to musiałem tak jeszcze przetrwać.
    </section>
    <section>
        <time>5893</time>A w 1960 roku zerwałem ostatecznie. Nie jestem u nich. Nie jestem w ich rejestrach. Ale ja wtedy byłem w ruchu ludowym, który wtedy był. Widziałem wielką nadzieję. To był zdrowy, młody chłopski ruch. <span style="font-weight: bold;">Oglądaliśmy zdjęcia, tam był grób Witosa. Czy pan mógłby…? </span>Tak, tak mam do niego aspekt do dziś, Witos. To był mój typ człowieka. <span style="font-weight: bold;">Czy pan miał kiedyś szansę go zobaczyć, czy nie było takiej…? </span>Ja Witosa widziałem bezpośrednio na różnych kongresach, na zjazdach. <span style="font-weight: bold;">A widzi pan, w ogóle pan o tym nie wspomniał, a przecież to jest coś niesamowitego.</span> To jest fragment. Jak bym chciał wszystkie fragmenty wspominać, to… <span style="font-weight: bold;">Ja mam dużo taśm. (śmiech). To tak jak córka powiedziała, ja chyba jeszcze do pana przyjadę, jak będzie cieplej. </span>
    </section>
    <section>
        <time>5963</time>Jak jeszcze dożyję. Mnie przeraża metryka. <span style="font-weight: bold;">(śmiech) To niech pan na nią nie zwraca uwagi. </span>Staram się, tak. Lekceważę. <span style="font-weight: bold;">Bo to człowiek się sugeruje, tym co jest czasami w papierach czy w dokumentach, a to tak naprawdę nie trzeba, nie trzeba sobie horyzontu ograniczać. Tak że ja panu życzę dwustu lat.</span> To się tak mówi, że nieważne ile masz lat, tylko jak wyglądasz, jak się czujesz. <span style="font-weight: bold;">No właśnie. A pan sam powiedział… </span>Ja się czuję jeszcze z młodymi, do postępu. Ja się pocieszam, bo jak ja wspomniałem ten pierwszy etap, ten stary, feudalizmu, ten drugi komunizmu i ten trzeci solidarności, każdy był inny i inne wywierał na psychikę ludzką wrażenia, to mnie się wydaje, że jak ja teraz czytam prasę, słucham telewizję, radia, że praca razem to przez ? to pierwsze, że młode pokolenie teraz, trzecie, które, może już czwarte, które jeszcze nie objęło kierunku, ale już się szykuje, że ono wraca do tej pierwszej, do feudalizmu, nie dosłownego feudalizmu, ale do tych starych obyczajów.
    </section>
    <section>
        <time>6067</time>Myśmy przeżyli wielki okres np. rozwodów. Teraz to trochę ustało. Teraz, ja widzę, odbywają się z powrotem śluby, normalnie. Czyli, że to jest jakieś uwolnienie się od tych rygorów nieżyciowych. Cieszę się, że ja jeszcze tego dożyłem. <span style="font-weight: bold;">Tej odmiany.</span> Niech się pan nie martwi, będzie dobrze na świecie na pewno. <span style="font-weight: bold;">To miło słyszeć.</span> Religioniści mówią tak: <span style="font-style: italic;">Pan Bóg ma jeszcze więcej, jak rozdał. </span><span style="font-weight: bold;">Niezmierzone są jego zasoby, wiec na pewno jest z czego rozdzielać.</span> Zasoby są niewyczerpane. To nieprawda, że nie będzie energii, jak braknie ropy od Arabów. Będzie, będzie atom, inne będą. Nie zabraknie. <span style="font-weight: bold;">Ale ludzkość lubi się martwić, zawsze jakieś zmartwienia sobie... </span>
    </section>
    <section>
        <time>6147</time>Martwić zawsze jest o co. Problemy rosną, jeden po drugim. Tak. <span style="font-weight: bold;">Czyli tego Witosa pan widział i rozmawiał. </span>Tak. Ja miałem dla niego duże uznanie. Ale jak Witos umarł, ja byłem w tych organizacjach, tkwiłem, proponowaliśmy go pochować na Wawelu. I wie pan, że nam odmówiono? <span style="font-weight: bold;">No wiem. </span>Nie arystokratyczne pochodzenie. Jaruzelski miał arystokratyczne. Ja jeszcze czytałem w Trybunie Ludu, przed Solidarnością Jaruzelski miał szansę na Wawel. Nawet tam w Trybunie pisali, że tak. Bo on według nich miał wielkie zasługi. <span style="font-weight: bold;">Pamięta pan jak z kolei zmarł Piłsudski? Bo to podobno był wielki lament.</span> Jak Piłsudski jeszcze żył, to ja słyszałem w niejednym kościele na kazaniu: <span style="font-style: italic;">Mason, żonę ma żydówkę</span>.
    </section>
    <section>
        <time>6236</time>I tam jeszcze inne epitety. Potem sześciu biskupów było na pogrzebie. Tak że do każdego zagadnienia, do każdego ustroju, to trzeba podchodzić indywidualnie, etapowo. Kiedy był dobry, a kiedy był niedobry. Witos też miał błąd. Taki mało znaczny, bo on nie pełnił wielkiej funkcji monarchisty. Był premierem, bo był premierem, bo go zrobił Piłsudski, a później go wsadził do więzienia. ? niech sobie go zabierze ten. <span style="font-weight: bold;">Ten Palewski, tak?</span> Ale ten z Inczewa, bo ja byłem, interesowałem się wtedy w mojej działalności kółkami rolniczymi, miałem tam jakiś udział, delegatem bywałem na zebraniach, to ten z Inczewa, to udzielał się fachowo. Pamiętam, jak mówił do nas do chłopów, na zebraniu, to byli rolnicy, on też był rolnik.
    </section>
    <section>
        <time>6328</time>Mówił: <span style="font-style: italic;">Nie orzcie biednego konika, przęgajcie po parę, orzcie głębiej.</span> – ten z Inczewa. Bo ten z Tubodzina, to się tym nie zajmował. <span style="font-weight: bold;">To rozumiem, że działalność kół rolniczych była…</span> Była bardzo stara. <span style="font-weight: bold;">Ale pana to była w przeważającej mierze edukacyjna czy…?</span> No taka zawodowo-rolnicza. <span style="font-weight: bold;">Ale co, członkowie kół rolniczych się spotykali i dyskutowali, jak to wyglądało?</span> No organizacja, robili zjazdy no i wystawy, bo przecież były wystawy, ogródki doświadczalne po wsiach. Tak, to były różne domy ?. <span style="font-weight: bold;">I pan był kim w kółkach rolniczych? Pan przewodniczył…? </span>Nie, nie ja byłem tylko członkiem, wtedy to nie. Należałem jako zwykły członek. Ja byłem terenowy działacz, lokalny. <span style="font-weight: bold;">A jak pan wspominał to wójtowanie zaraz po wojnie? </span>Ooo było ciężkie.<span style="font-weight: bold;"> Ale ono było do 1947, czy do 1948 roku? </span>
    </section>
    <section>
        <time>6403</time>W 1947. Bo ja byłem od marca 1945 roku do chyba listopada 1947. Takie nie pełne trzy lata. Bo potem to likwidowali nam, byliśmy za starzy działacze przeciwko komunizmowi, won. <span style="font-weight: bold;">Ale już wtedy zdaje się, że Służba Bezpieczeństwa się tam przyglądała? </span>Ooo, ona była królem, panowała nad wszystkim. Ja bym był jeszcze dłużej przez nich przesłuchiwany, ale po 1956 roku oni już nie byli tacy mocni, Gomułka ich trochę ograniczył i ich kompetencje. Kiedyś mnie taki badał jeden, ja wywnioskowałem, że to jest jego oficer, że on jest Żyd. Tak mi się wydawało. I mnie tak zdenerwował. Ja mówię: <span style="font-style: italic;">Co wy do jasnego diabła ode mnie chcecie? Po ca ja tu będę przychodził?</span> Od tamtej pory już mnie nie wzywali.
    </section>
    <section>
        <time>6471</time><span style="font-weight: bold;">A co się z tymi ludźmi wszystkimi stało, którzy pracowali w tych organach bezpieczeństwa?</span> No dużo ludzi zmarnowali przecież. <span style="font-weight: bold;">Ale mi chodzi o tych, co byli funkcjonariuszami. Mnie to fascynuje, gdzie są ci ludzie, gdzie oni żyją?</span> No biorą teraz emerytury po siedem tysięcy. <span style="font-weight: bold;">Panie Stanisławie, jeszcze jedna rzecz mi się przypomniała. Kończyliśmy, kończymy. Jak pan wrócił tutaj z tego ukrywania się, to był 1945? Jak pan przyjechał, to co pan tutaj zastał? Rodzice już się z tego wysiedlenia…?</span> Już mama wróciła do swojej chałupy. <span style="font-weight: bold;">A rodzice też tutaj mieszkali?</span> No matka, ojciec już nie żył dawno. <span style="font-weight: bold;">A rodzeństwo, już się rozeszło? </span>Rodzeństwo to byli w szkołach, uczyli się, na praktykach.
    </section>
    <section>
        <time>6528</time><span style="font-weight: bold;">Czyli wojny nie przeżył tylko ten brat, co był w Mauthausen?</span> Szukali sobie chyba jakiegoś zawodu. Byłem chyba czwarty, który napisałem jakiś pamiętnik. Najstarszy pamiętnik chłopski to był z Brodni. Wieś Brodnia. Niejaki Deczyński, Deka. Właściwe nazwisko Deka. Ale ponieważ on był takim dekalażem wiejskim nauczycielem, no to wtedy mu podciągnięto pod szlacheckie istnienie i nazywał się Deczyński. Bardzo znamienne. Na motywach jego pamiętnika napisał poemat pisarz „Kordian i chram” Kruczkowskiego chyba. Później drugi był taki, nazywał się Cichy Wawrzyniec. To był gdzieś spod Sandomierza. To też było książkowe wydanie. To był drugi. Trzeci był Ciekot. Ale on miał tylko w szufladzie. Jego dopiero wyciągnął taki profesor Chałasiński. <span style="font-weight: bold;">Józef Chałasiński z Łodzi? </span>Tak, który gromadził materiały tych takich samouków działaczy.
    </section>
    <section>
        <time>6621</time><span style="font-weight: bold;">On sam był chłopskiego pochodzenia. </span>Tak Chałasiński. No mam tutaj taką książeczkę jego. To wyciągnął tego Ciekota. Ale Ciekot napisał pamiętnik, ale nikt go nie wykorzystał. Tylko miał w swojej szufladzie. Jego syn Władysław Ciekot był lekarzem i był na wojnę zmobilizowany jako lekarz wojskowy. Wtedy na tą wojnę. Zginął w Katyniu ten Władysław. I ten mój nauczyciel co ja mówiłem, ten syn organisty, ja mam jego zapis, mam książkę tych ofiar katyńskich, że on jest tam zabity – Strumiński.<span style="font-weight: bold;"> A dlaczego pan ocenił, że on pana najwięcej nauczył? On był dobrym nauczycielem?</span> On był później… Jak potem otworzyli w czasie I wojny, otworzyli szkoły, to on był tu nauczycielem we wsi, ale krótko, bo on zatrudnił się w więziennictwie. I on jak już był rozstrzelany w Katyniu, to jest we wspomnieniach w tej książce, jako dyrektor Departamentu Więziennictwa przy Ministerstwie Sprawiedliwości.
    </section>
    <section>
        <time>6703</time>Znaczy, awansował i tam go zabili. Po nim zostały dwie córki. Jedna była w AK. <span style="font-weight: bold;">A pana kto zaprzysiągł do AK? Pamięta pan ten moment składania przysięgi swojej?</span> Oficerowie sieradzkiego pułku ? żeby im wskazać osoby w terenie powiatu, z którymi można nawiązać konspirację. Ja im wskazywałem, ale to wtedy nie była Armia Krajowa, to były początki, jak to się nazywało… <span style="font-weight: bold;">ZWZ? No nieważne.</span> To później się przeistoczyło, z tego powstało AK. <span style="font-weight: bold;">Związek Walki Zbrojnej?</span> Może tak. Tak, ZWZ, tak. A dopiero jak przeszło na AK, to wtedy były przysięgi. Ja przysięgałem na AK.
    </section>
    <section>
        <time>6777</time>Inspektorem na powiat sieradzki to był taki Marcin Stachecki, miał pseudonim „Colliba”. On popełnił samobójstwo. Bo on był złapany i był ranny. To było w Zduńskiej Woli chyba. On uciekał i za nim strzelali i go poranili. Ale oni go chcieli mieć żywego, żeby im odkrył kontakty. I obandażowali go, i go chcieli leczyć, żeby on żył. A on na tych bandażach w areszcie się w nocy powiesił. Ale to był oficer zawodowy sprzed wojny. Nazywał się Marcin Stachecki. <span style="font-weight: bold;">Panie Stanisławie, a przez te dwa lata jak pan się ukrywał, to pan pamięta co wtedy się działo? Pan mówił, że uczestniczył w jakiś spotkaniach, ale w akcjach żadnych cały czas nie brał udziału. </span>
    </section>
    <section>
        <time>6848</time>Myśmy tacy co byli ścigani, to myśmy się nazywali jako „spaleni”. Myśmy już byli chronieni. Przecież mnie jak by złapali, to by mnie nie zabili od razu, tylko mnie chcieli żywego dla kontaktów. Takie było postanowienie, nie wiem, jak bym to realizował, ale sobie postanowiłem, że jak by mnie złapali, to będę się wyrywał, żeby mnie na miejscu zabili. Lepiej, bo i tak mnie zabiją, i tak mnie zabiją. A oni by chcieli, żeby wydać jeszcze inne kontakty.<span style="font-weight: bold;"> I pan cały czas miał lewe papiery załatwione, pan mówił o nich. Ale pan w ogóle się poruszał, czy siedział gdzieś w domu ukryty?</span> Wtedy jeszcze, ja się nie poruszałem.
    </section>
    <section>
        <time>6903</time><span style="font-weight: bold;">Przez dwa lata pan tylko przemieszczał się, a tak to tylko siedział…?</span> Tak, tak. Miałem takie punkty, gdzie miałem pewne pobyty. Społeczeństwo było jednak takie dyskretne, że nas chronili. Chronili nas. <span style="font-weight: bold;">A miał pan po wojnie kontakt…?</span> Takie ogólne zrozumienie. <span style="font-weight: bold;">A miał pan po wojnie kontakt z tymi ludźmi, którzy pana ukrywali?</span> Tak. Mieliśmy wywiad, który donosił wszystko, co było można, a co nie, to nie. (Córka: Ale czy miałeś kontakt z tymi, którzy cię ukrywali, z tymi z Marianki? Oni tu przyjeżdżali.) Nie bardzo, mogłem się od nich dowiadywać, od tych, którzy mnie odwiedzili. Ale nie wszystko. Wiem nawet szczegółowo o takim koledze Banachu. On z Charłupi był. Bardzo czynny w ruchu ludowym. <span style="font-weight: bold;">A to ciekawe, bo ten mój wujek, u którego ja jestem, jego żona…</span> On był aresztowany pod koniec 1944 roku. Zawieźli go do obozu w Gusen, to było koło Mauthausen gdzieś tam.
    </section>
    <section>
        <time>6978</time><span style="font-weight: bold;">In on przeżył ten obóz? </span>Chodził z laską, miał spuchniętą nogę, bo bili go. Potem tu jego syn przychodził do mnie, ja wiedziałem o nim wszystko potem. On tu już nie dał znać o sobie, bo on niedługo zginął w niewiadomych okolicznościach podczas bombardowania Niemiec podobno. Tylko było tyle, że był w obozie przejściowym, gdzie już się gromadzili Polacy do wywozu do kraju. I tam uprawiali politykę w tych obozach. Między sobą. On podobno należał do zwolenników wyjazdu dalej za granicę. A on zginął. Tyle się dowiedział jego syn ode mnie. ? w jakiejkolwiek branży, to na pewno wiedziałem, że będę awansował. I tak było. Trzeba wierzyć. <span style="font-weight: bold;">Dobrze, będę wierzył w siebie i odezwę się do pana jeszcze. Jak pan będzie miał dla mnie czas, to jeszcze sobie poopowiadamy.</span> Dobrze, dobrze.
    </section>
</article>