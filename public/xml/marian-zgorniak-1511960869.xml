<?xml version='1.0'?>
<article>
    <section>
        <time>0</time>Joanna Komperda: Może zacznijmy od tego, gdzie się pan urodził. Marian Zgórniak: Więc urodziłem się w Gorlicach, znaczy pod Gorlicami konkretnie, tuż pod Gorlicami. Tam moja babcia, także mama, mieli taki majątek ziemski pod nazwą Nowodworze, właściwie na przedmieściu miasta Gorlic. Był tam ładny park. Pałac został zniszczony w czasie bitwy pod Gorlicami w 1915 roku, tak że dopiero trzeba było zbudować jakiś tam dworek. Z tym że moja babcia i mama tam się przeniosły tuż przed moim urodzeniem. Przedtem miały taki majątek w okolicy Dębicy, Pilzna, i właśnie zamieniły go na ten folwark Nowodworze pod Gorlicami. I tam w wieku, powiedzmy, sześciu lat zacząłem naukę. Najpierw w domu, to znaczy moja mama zaaranżowała takie kursa. Potem zdałem od razu do drugiej klasy szkoły powszechnej. Tą szkołę powszechną – wtedy już było po reformie profesora Jędrzejewicza, który był ministrem oświaty, Wacława Jędrzejewicza – więc po sześciu latach nauki w szkole powszechnej zdawało się do gimnazjum. Też w Gorlicach. To gimnazjum było zresztą na dość dobrym poziomie, dość wysokim poziomie. Założone było – teraz było stulecie niedawno obchodzone założenia tego gimnazjum – w 1904 roku było założone i dosyć wysoki poziom był tej nauki w tej uczelni. Do wybuchu wojny w 1939 roku ukończyłem trzy klasy gimnazjalne. Oczywiście wybuch wojny spowodował zamknięcie tego gimnazjum, no więc... Kampania wrześniowa jak wiadomo była krótka, Gorlice już zostały zajęte chyba 7 września przez wojska niemieckie. Myśmy zresztą, to znaczy moja rodzina i ja opuściliśmy… Wtedy ta klęska była zaskoczeniem dla wszystkich, bo propaganda oficjalna, jaka była, jakie władze prowadziły, nie pozwalały przypuszczać, że klęska nastąpi tak szybko. No więc przed wkroczeniem Niemców opuściliśmy to Nowodworze i udaliśmy się, próbowaliśmy się dostać do Dąbrowy Tarnowskiej, gdzie mój ojciec też posiadał tam własność ziemską. Ale już po drodze nas zagarnęły, że tak powiem, oddziały niemieckie, które posuwały się bardzo szybko tu od strony Słowacji. Tak że wróciliśmy do Gorlic już po dwóch tygodniach nieobecności i właściwie... Oczywiście to był szok, ta klęska narodowa, jaka wówczas miała miejsce. Już w jesieni 1939 roku zaczęły się tworzyć te różne związki konspiracyjne. Ponieważ Gorlice leżały stosunkowo blisko granicy słowackiej, a Węgrzy przychylnie się ustosunkowywali do polskich uchodźców… Pewna ilość wojsk polskich też się przedostała na Węgry w czasie kampanii wrześniowej, już po klęsce. I potem nawet umożliwiono wielu osobom przedostawanie się do Francji, gdzie tworzyły się wojska polskie przy boku armii francuskiej. Więc przez to w ciągu jesieni, a potem zwłaszcza w ciągu zimy z 1939 na 1940 rok wiele osób próbowało się przedostać przez granicę. Gorlice leżały w pobliżu granicy słowackiej, to znaczy konkretnie 29 kilometrów było z Gorlic do granicy. Teren był górzysty, tam Beskid Niski. Tak się składało, że u nas wielu się zatrzymywało tych uciekinierów. Gdzieś w listopadzie 1939 roku zjawiła się taka grupa paru podoficerów, którzy się wydostali z Warszawy po obronie stolicy, po kapitulacji. I z nimi był także taki rotmistrz jednego z pułków polskiej kawalerii. I oni tam u nas też, znaczy w domu, przenocowali i potem skierowaliśmy ich do tych przejść granicznych, które tam były organizowane. Jeden z nich, właśnie ten rotmistrz… Jakoś nie udało mu się przejść przez granicę, chociaż mówił nawet, że był na Węgrzech. Tylko tam był na Węgrzech wtedy taki, w Budapeszcie, taki ośrodek polski, który werbował, zajmował się transportem tych osób potem przez Jugosławię, Włochy północne do Francji. On twierdził, że się nie mógł jakoś dostać, czy że kazano mu wrócić i zacząć organizować właśnie w rejonie Gorlic taką siatkę konspiracyjną. Ponieważ był u nas w domu przedtem, więc pierwsze kroki skierował oczywiście do nas. I mieszkał u nas w domu przez parę miesięcy. I wtedy tam została... Ojciec też się w to wmieszał, no bo tam miał znajomości oczywiście, pertraktował z różnymi ugrupowaniami politycznymi, które istniały tam, oczywiście lokalne. <span style="white-space:pre">	</span>Doszło do powstania tajnej organizacji, która potem... Najpierw była ta Służba Zwycięstwa Polski, a potem to się przekształciło w Związek Walki Zbrojnej, a potem w Armię Krajową. Ale dopiero od 1942 roku, jak wiadomo. Byliśmy w to wszystko wmieszani. Najpierw tam funkcjonował ten, te przerzuty zagraniczne. Też tam brałem w tym udział w czasie tej zimy, bardzo surowej zresztą 1939 na 1940. (01; 00:10:00) Więc tam aa nartach się przechodziło. Były takie dwa punkty przerzutowe, najpierw w Dragaszowie była leśniczówka i stamtąd na nartach przez granicę, która była zresztą pilnowana przez takie posterunki ukraińskie w służbie niemieckiej głównie, ale jakoś to funkcjonowało. Były zresztą także inne w tym rejonie grupy, znaczy trasy przerzutowe, ale ja brałem udział w tej tutaj: Dragaszów – Konieczna i potem w rejon Berdejowa. Tam była taka baza, ktoś ze znajomych tam miał rodzinę. I potem stamtąd transportowano koleją uciekinierów na wschód, przez Preszów do Koszyc, które wtedy wchodziły w skład Węgier. Ale to było głównie w ciągu tej zimy 1939 na 1940. Potem przyszła klęska Francji w maju, to ten ruch ustał właściwie. Natomiast organizacja ta coraz bardziej się rozprzestrzeniała. Ten nasz rotmistrz, który tam, o którym wspominałem, Marian Waldeck, pseudonim potem miał „Werner”, on został komendantem tej... To znaczy w Nowym Sączu była centrala na cztery powiaty, jeżeli chodzi o strukturę tej najpierw ZWZ, Związku Walki Zbrojnej, potem Armii Krajowej. To były właśnie, oczywiście oprócz powiatu sądeckiego, to był także powiat gorlicki, limanowski i nowotarski. To był… Komenda była w Nowym Sączu. Więc tu były te kontakty. Mnie tam od razu zaangażowano. Już w grudniu 1939 roku odebrano ode mnie tą przysięgę. Byłem trochę używany do takich spraw łącznikowych, najpierw przez te przerzuty graniczne, a potem między tą organizacją – różnymi członami tej organizacji. Z tym, że ten Waldeck najpierw mieszkał u nas w mieszkaniu, potem u mojej babci, która miała osobny dom tam naprzeciw też, tuż obok, a potem się przeniósł do takiego majątku państwa Gorblewskich, w Bystrzycy Szymbarskiej. To było 5 km od Gorlic. I tam niby był taki – zaangażowano go jako fikcyjnego leśnika. A organizacja się już rozrosła i funkcjonowała w tym składzie takim, jak od powstania, do wiosny 1941 roku Na wiosnę, znaczy gdzieś chyba maj – czerwiec 1941 roku, nastąpiła wielka wsypa tam. Aresztowania objęły też wiele osób, znaczy tych wielu członków organizacji. Znaczy nie wszystkich, ale większość członków organizacji, tej pierwszej siatki zostało aresztowanych przez Gestapo, które miało też siedzibę w Gorlicach tam. Wtedy także tego rotmistrza Waldecka aresztowano, potem bardzo był torturowany. Potem pojechał do Oświęcimia, tam zginął. I całe to, paru oficerów, którzy byli w dowództwie tej organizacji, zostało aresztowanych. Na ojca mieli jakieś już też wtedy poszlaki, ale jeszcze na razie naszego domu nie tknęły te aresztowania. Zresztą także i centrala nowosądecka też została wtedy, w czasie tej wsypy w 1941 roku rozbita. I zresztą chyba w Sączu się właśnie zaczęły te aresztowania i dopiero potem się rozprzestrzeniły na te inne powiaty. Tak że wtedy było aresztowano tam z tej całej, z tego dowództwa okręgu… Może pokarzę, bo książkęśmy wydali na ten temat. Ponad 30 osób zostało wtedy aresztowanych. Większość zginęła potem w obozie, przede wszystkim w Oświęcimiu. <span style="white-space:pre">	</span>A ci co zostali to próbowaliśmy to odbudować tą organizację, z tym, że były duże trudności. Ale istniała taka, znaczy bardziej na wschodzie, to znaczy w Krośnie powstała taka, i w Jaśle, taka druga organizacja, która potem weszła dopiero w 1943 roku do Armii Krajowej, się włączyła. Ale przedtem była bardzo aktywna w tym okresie, jak ZWZ tutaj został bardzo przerzedzony i dopiero odbudowywał tą strukturę. Tam był taki doktór Jezierski, który był przedtem wchodził w skład ZWZ-tu. Był aresztowany, ale jakoś mu udało się wydostać z Gestapo, z rąk Gestapo. I potem on był też w tej organizacji. No to mnie używał tam jako łącznika. Tam musiałem jeździć do Jasła, potem do Krosna, właśnie z tą centralą tej drugiej organizacji, która była tam powstała i bardzo się rozwijała. Potem tam Kedyw powstał nawet i potem. nawet udało im się – ale to już później, w 1943 roku – rozbić więzienie w Jaśle i wypuścić tych więźniów. Ale nas już wtedy nie było [śmiech]. Więc to było jeszcze przez prawie rok właśnie. Udało się powoli odbudowywać siatkę ZWZ. Nowym komendantem tego obwodu został taki kapitan Bandrowski, zresztą zawodowy wojskowy, oficer artylerii przeciwlotniczej. I to trwało do wiosny 1942 roku. Na wiosnę 1942 roku nastąpiły dalsze aresztowania. (1, 00:20:00)Właśnie tam obok nas tam aresztowano kilku członków takiego... Znaczy mój taki kolega trochę właściwie, starszy ode mnie, przychodził do mnie, do nas tam do domu się bawić jeszcze. Sam pisał wiersze, o wielu rzeczach się orientował. Na przykład o tym, że ja całe od początku okupacji – bo tam trzeba było oddawać radia – to słuchałem tego radia, oczywiścieśmy nie oddali. Tam zaczęły się… To były te audycje po polsku w Londynie, więc to się trochę… I on się orientował, że u nas po prostu ta działalność konspiracyjna była prowadzona . Coś wygadał się tam w swojej rodzinie, czy bratu. Tego brata aresztowano, gdzieś to doszło do… Gestapo miało wszędzie swoich agentów. I jego aresztowali i potem tego Edzia właśnie Jantasa też aresztowali. Sytuacja zaczęła się tak zagęszczać. U nas na ogół nie przewidywaliśmy, że on się tak załamie w śledztwie, zresztą myśmy go tam, ani ja, ani ojciec do tej organizacji nie wciągaliśmy. Ale okazało się, że wciągnął go nasz wspólny inny kolega, który był członkiem już ZWZ I nawet tam pracował w tym… Tam była rafineria nafty w Gorlicach. Niemcy bardzo dużą rolę przywiązywali do przemysłu naftowego. No więc ten Edzio wsypał tego kolegę. Najpierw był torturowany i nie wytrzymał tego śledztwa. Najpierw sobie podciął żyły, ale go uratowali. Jak go uratowali, to się kompletnie załamał i zaczął mówić wszystko, co wiedział, co nie wiedział. Tak że wsypał i mnie. Tam u nas mieszkał także taki kuzyn w czasie wojny. Przedtem był w Zakopanem też zatrudniony w tej trasie na Węgry, takiej tajnej. Potem sam chciał przejść z kolegą. Słowacy go złapali, ale tłumaczył się… I przekazali Gestapo, ale tłumaczył się, że wracał z Węgier. [śmiech] Wypuścili go i wtedy przybył do nas, do Nowodworza i tam mieszkał. Więc jego też wsypał ten Edzio, ale jemu się udało uciec. Jak się dowiedział, że ja zostałem aresztowany, to już nie wrócił z Gorlic, wyjechał. Potem był we Lwowie, działał tam w konspiracji. Ponieważ był takim, zawsze się interesował elektrotechniką, tam potem do końca wojny był też w konspiracji raczej, radiowcem był. A potem dopiero uciekać ze Lwowa, tam NKWD go chciało – już po wojnie – aresztować. Wrócił do kraju, do Polski, ale pod innym nazwiskiem potem.<span style="white-space:pre">	</span>Ale wracając do naszego, więc to był chyba 2 czerwca 1942 roku Trochę już byliśmy zaniepokojeni tą sytuacją, że tam tego Edzia aresztowano, ale nikt nie przypuszczał, że on się tak załamie i będzie tak sypał. Myśmy go nie wciągali bezpośrednio do organizacji, ale ponieważ bywał u nas w domu, więc wiedział, że różne rzeczy się tam u nas działy. <span style="white-space:pre">	</span>I okazało się, że tak… I akuratnie tam jechałem, jeździłem wtedy na lekcje. Muszę powiedzieć, że tam zaczęło już funkcjonować to tajne nauczanie wtedy w Gorlicach. Jeździłem też na lekcje francuskiego do takiej pani. Okazało się, że już Gestapo mnie obserwowało. Jak byłem na tej lekcji, to tam przyszło gestapowcy, i tam mnie zabrali, aresztowali u tej pani, ? [1, 00:26:21] się nazywała. Tam doprowadzili mnie na tej swojej rezydencji, to się taka willa, „Sklaczykówka” się nazywała. Tam siedziałem przeszło 3 tygodnie w śledztwie. Następnej nocy przyjechali… Też ojciec zamiast wyjechać, to został i też go aresztowali. Z tym że to, jeżeli o mnie chodzi, to początkowo śledztwo takie było dosyć… Nie bardzo mi to zarzucali to radio I tak widać było, że się tak bardzo nie orientowało Gestapo w sytuacji. Ale jak ojca przywieźli tam do tej willi – tam w piwnicach były cele porobione, ja tam byłem wtedy w jednej z tych cel. Już po takim pierwszym przesłuchaniu, które nie było takie znowu, tyle że taki pies mi tam, wyszkolony, taki wilczur, powiedzmy na czterech łapach tu mi tak stawał, piana mu tego, do twarzy. Ale specjalnie mnie jeszcze tak nie torturowano i takich specjalnych zarzutów też nie miałem. Potem do tej celi wróciłem z powrotem i nad ranem słyszałem kaszel ojca. Poznałem, że jest w takiej celi gdzieś tam. Ponieważ ta moja cela miała z drugą celą wspólne okno, tak dosyć wysoko i była taka przestrzeń między tą jedną celą, między tym oknem, wnęką okienną a tym, więc ja się tak podciągnąłem na tych kratach, przysunąłem się do innej celi i podszedłem pod te drzwi, tak jak słyszałem ten kaszel ojca, taki charakterystyczny. I tam zaczęliśmy rozmawiać. Ja go wypytałem, powiedziałem mniej więcej, o co mnie pytano na tych pierwszych przesłuchaniach na Gestapo i tak dalej, i jeszcze parę. I co się okazało? Że ojcu na wszelki wypadek tam wsadzili do celi… Tam wtedy to jeszcze było przed likwidacją getta w Gorlicach, ale już się zaczęły te prześladowania Żydów. I tam Gestapo wzięło sobie tych kilku Żydów do po… do takiej, do współpracy, do tego. Zwłaszcza jeden taki był, którym się posługiwano jako takim agentem. Jego tam wsadzili do tej celi (1; 00:30:00) ojca i on potem powtórzył całą tą rozmowę, którą podsłuchał. Ja nie wiedziałem, że tam może istnieć taki ? [1; 00:30:12]. I wtedy się dopiero zaczęło. Tak że całe to śledztwo takie bardzo ciężkie. Te tortury. Tak że miałem tych przesłuchań bardzo dużo, konfrontacje też z tym Edziem. On twierdził – zresztą rzeczywiście tak było – że raz pomagał tam przygotowywać takie skrzynie do, gdzie miała być broń przewożona. I rzeczywiście brał w tym udział. Oczywiście powiedział o tym i wszystko. I tego kolegę też wsypał – tego, co był tam z kolei jego wciągnął do ZWZ-u. A on był takim tam, że tak powiem, wywiadowcą. Pełnił rolę takiego wywiadowcy tam w tych fabrykach niemieckich w Gliniku, znaczy w rafinerii, kontrole przemysłu naftowego. Bo ten wywiad AK już, znaczy ZWZ-u działał wtedy. Ale jakoś udało się to przetrzymać te śledztwa, nikogo nie... Na tym się wszystko skończyło, nikt więcej nie poszedł. Ojciec się też nie załamał. No był trochę najpierw jeszcze traktowany dosyć tak oględnie. Znaczy mieli tam pewne dane jeszcze z tego śledztwa sprzed roku. Ale z tego, co się zorientowałem, mieli taką informację, że u nas w domu odbyła się konferencja, w której uczestniczyło rzekomo – oni sądzili – 3 osoby: mianowicie ten komendant główny z Nowego Sącza, ojciec i jeszcze jedna osoba wymieniona. I co się potem okazało? Że nie było trzech osób, tylko dwa, tylko że rzekoma trzecia osoba to był pseudonim ojca. No więc chcieli się dowiedzieć, kto to był ta trzecia osoba. Ojciec oczywiście się nie przyznał, że to o niego chodziło, ale ciągle go tam... I też nikogo nie wsypał. Tak żeśmy jakoś przetrwali te śledztwa. Tortury były ciężkie, bo różnego rodzaju. Poza zwykłym biciem to było… Mieli taki aparat do wykręcania palców. Tu się tak, powiedzmy, po tym [pokazuje]. Taką maskę gazową mieli zakładaną, z zegarkiem 3 minuty trzymali bez powietrza. Po mniej więcej minucie zaczął się człowiek dusić. No to potem zdejmowali to i znowu potem. Tak że to było ciężkie. Potem wieszanie na takich drzwiach, powiedzmy, skute ręce w tył i tam... Jeszcze były te konfrontacje z tym Edziem, który mnie ciągle namawiał, żebym się przyznał [śmiech] – bezskutecznie. On się całkiem załamał. To trwało ponad 3 tygodnie Potem nas przewieźli do Jasła, tam było więzienie. Znaczy ta placówka Gestapo w Gorlicach podlegało Gestapu, centralę miało w Jaśle. (2; 00:00:00) Więc więzienie było przy gmachu sądu, duży budynek, już dziś nie istnieje, bo Jasło zostało potem zniszczone, w czasie wojny, także więzienie. Tam było jakieś w sumie koło 400, 380 do 400 w sumie ludzi, znaczy więzionych. Na drugim piętrze było dla politycznych więźniów, którzy podlegali Gestapo. Więc oczywiście tam nas wsadzono, znaczy ojca też, tylko do innej celi. Tam był oczywiście większy spokój, chociaż jeszcze mieliśmy przesłuchiwania. Ja niedużo, bo… Natomiast ojca, ojca bardziej przesłuchiwano, nawet trzymali go w ciemnicy. Ja muszę powiedzieć, że w Gorlicach mnie też tam trzymano nagiego na betonie, bez jedzenia 5 dni. Bez jedzenia, a jakoś nie byłem głodny. [śmiech] Wodę mi dawali, ale bez jedzenia. Tam mi się, były takie te… Ale jakoś to wytrzymałem wszystko. <span style="white-space:pre">	</span>Natomiast w Jaśle był straszliwy głód, dlatego że... Jego się zaczęło odczuwać dopiero tam po pełnym czasie, jak te zasoby, zapasy, które w organizmie były – o ile były [śmiech] – to się zaczęły wyczerpywać po pewnym czasie. Więc kilo chleba było, takie maleńkie bocheneczki, kilo, na 12 osób, czyli po 8 deko na dzień. Rano tzw. kawa, oczywiście czarna, nie prawdziwa, tylko… I w południe zupa, która polegała na tym, że dawano tyle wody, litrów wody, ilu było więźniów. Do tego wsypywano 3 litry mąki i 3 litry soli i to była zupa. Więc po pewnym czasie, jak organizm wyczerpywał swoje zasoby, to głód był straszliwy. Tak że jak ci, co dłużej chodzili, to prawie tam byli bliscy śmierci głodowej. Trochę ratowało, taka była instytucja RGO – Rada… Zaraz, jak to ten skrót? Główna, Rada Główna Opiekuńcza. Oni dawali więźniom, przywozili raz w tygodniu pół litry zupy, ale takiej – po pół litry zupy, ale takiej już gęstej, prawdziwej i po pół kilo chleba. To trochę ratowało sytuację, a tak to głód był straszliwy. I ten zwłaszcza pierwszy… Oczywiście tam moja mama to opisuje, te wszystkie starania, żeby nam jakiejś trochę żywności dostarczyć. To się początkowo nie udawało, albo w jakiś bardzo niewielkich ilościach. A potem, już tak po dwóch miesiącach, to zezwolili na takie małe paczuszki, że można było otrzymywać. <span style="white-space:pre">	</span>A poza tym tam też w tym więzieniu siedziała taka grupa Łemków. W tym ruchu całym łemkowskim to były różne orientacje. Jedna była proukraińska, druga była prorosyjska i taka w środku grupa, która o tyle, o ile tam aprobowała II Rzeczpospolitą [śmiech]. I oni tam, kilkunastu przywódców tej grupy, tych Łemków było aresztowanych w momencie uderzenia niemieckiego na Związek Sowiecki, na ZSRR, czyli w czerwcu 1941 roku. Już tam siedzieli miesiąc, rok! W straszliwej sytuacji tam już głodowej, prawie byli bliscy śmierci. I im potem zezwolono na paczki. Moja mama to wykorzystała jednego takiego, który tam przebywał, prawie był bliski śmierci głodowej. Taki pan Jurkowski, który był nauczycielem tam w jednej z wiosek tych łemkowskich. I na niego tam przysyłała już paczki. Tak każda paczka miała trzy części: jedna dla niego, jedna dla ojca, jedna dla mnie. To wtedy żeśmy się już odżywili trochę i ten pobyt w więzieniu już był lepszy. Tym bardziej, że po pewnym czasie – ja tam siedziałem aż do, do listopada, od czerwca w tym więzieniu, od końca czerwca do listopada – więc te końcowe miesiące to już były lepsze, tym bardziej, że zostałem tak, że mogłem się poruszać. Tam byłem takim, zrobili mnie takim sprzątającym na tym całym kory… To było takie skrzydło od więzienia, korytarz. I tam miałem sprzątać i mogłem poza moją celą przebywać. To moja mama opisuje dokładnie w tej książce. Tam różne kontakty. Oczywiście potem, jak były tam różne śledztwa inne, to… A tego mojego kolegę – nie tego Edzia, który próbował, który nas wsypał… On zresztą jeszcze raz próbował samobójstwa, jadł szkło tam w tym więzieniu, ale dostał tylko zapalenia wyrostka i poszedł do szpitala [śmiech]. Ale on potem też pojechał do Oświęcimia, potem z Oświęcimia go wywieźli do Sachsenhausen i chyba tam zginął. Ale widać już miał tą psychikę taką słabą. Natomiast ten Adam, ten kolega drugi, on się też dzielnie trzymał, też nikogo nie wsypał. On potem też siedział tam w tym więzieniu w Jaśle i był potem... Tam była taka dyżurka lekarska, lekarz czasem przychodził, a on niby jako sanitariusz tam był. I razem myśmy tam na tych korytarzach mogli się poruszać. Potem zacząłem mieć kontakty z moją mamą, ale przede wszystkim, jak były jakieś śledztwa tam, tośmy tam ułatwiali te porozumienia tych ludzi, żeby czegoś... Bo tam potem też była wpadka takiej organizacji ludowej, późniejszych przywódców – ci, co przeżyli tam. Tam był taki Roman Gesing, który potem był po wojnie ministrem nawet jako ludowiec. Tośmy łatwo… Ponieważ siedział na dole w separatce, a tam przychodził do tego, niby do lekarza go tam prowadzili, to... A różni tam członkowie tych organizacji ludowych siedzieli po różnych celach na górze, no tośmy ich ułatwiali te kontakty. Więc tak. (2; 00:10:00)<span style="white-space:pre">	</span>Potem, we wrześniu też aresztowano tego nowego komendanta z Gorlic, tego Bandrowskiego i jego zastępcę. No więc ponieważ wtedy już miałem kontakt taki bezpośredni z moją mamą, która tam przychodziła do sądu i... Ja niby tam czyściłem okna, a ona była naprzeciw i mogliśmy się porozumieć. Tam udało nam się przekazywać na zewnątrz wiadomości z tego śledztwa, które się tam toczyło, tak że... Moja mama opisuje w tej książeczce wszystko. Tak że… A też był… Mama robiła starania, żeby nas wyciągnąć z tego. Tam Gestapo było czasem dość przekupne, ale... Tam robiła różne wysiłki, opisuje to wszystko, m. in. próbowała dotrzeć do takiego – tam był taki Gens. To był starosta w tym całym powiecie jasielskim. Pochodził z takiej staropruskiej arystokracji, ale był członkiem, esesman był wysokiego szczebla. I tam przez, udało się mamie dotrzeć do niego przez jakąś jego przyjaciółkę, która zresztą była trochę na usługach też Armii Krajowej. Ale to nic nie pomogło. W każdym razie mieliśmy te kontakty z zewnątrz, zewnętrzne. No nie pomogło i wreszcie nas wywieźli. Najpierw do Tarnowa w końcu listopada 1942 roku. Tam byliśmy w więzieniu w Tarnowie do stycznia też 1942. 1943. I stamtąd do Oświęcimia, do Oświęcimia. Ten okres cały to w tych wspomnieniach mamy dosyć jest opisany. Tam są nasze te grypsy z więzienia przytoczone, któreśmy jakoś się udawało tam wysyłać poprzez strażników, poprzez taką też tam, ale to za dużo opowiadać o tym.<span style="white-space:pre">	</span>W Tarnowie było o tyle, znaczy warun… więzienie było przeludnione. W takiej małej celce to nas było siedmiu, ośmiu, osiem osób. Już razem z ojcem byłem też w jednej celi. Tyle że tam paczki były dozwolone, tak że nie było głodu. Znaczy oficjalne jedzenie było okropne i mało, ale ponieważ paczki były dozwolone, no więc można było stosunkowo... <span style="white-space:pre">	</span>Potem wywieźli nas do Oświęcimia, to był 19 styczeń 1943. Wylądowaliśmy w tym tzw. głównym obozie. No bo wtedy Auschwitz już stanowił taki ogromny kombinat, było tam jeszcze to Auschwitz II. To było Rajsko, czyli Birkenau, gdzie były te drewniane baraki. Tam był obóz męski, obóz kobiecy, osobno jeszcze cygański obóz. Cały szereg jeszcze takich różnych drobnych komend po okolicy, kilkadziesiąt różnych. W kopalniach pracowali ci więźniowie, węglarze, po różnych fabrykach. Wtedy to już duża, ogromna instytucja była, z bardzo dużą załogą esesowską. A myśmy byli w tym głównym obozie. Tu były bloki, które, gdzie niegdyś stał garnizon jeszcze budowany przez Austriaków chyba, te bloki były tam, garnizon wojskowy. Potem w okresie międzywojennym także były wykorzystywane do tych celów. I tam od 1940 roku funkcjonował ten obóz koncentracyjny. Z tym że potem, w miarę, jak się ten obóz rozszerzał i potem, jak Niemcy zaczęli stosować ten Holokaust wobec Żydów, to tez zbudowano tam komory gazowe i tam kierowano z całego, z całej okupowanej Europy tych Żydów. Ale nie tylko Żydów, bo także i, powiedzmy, więźniów, politycznych głównie, potem także jeńców sowieckich. No to jeszcze cała parę tysięcy sprowadzili w ciągu tej pierwszej zimy wojny na wschodzie, to znaczy z 1941 na 1942. To trzymali ich nago na mrozie przez dwa czy trzy dni, to połowa od razu tam zginęła. A tych chyba kilkunastu zostało z tej całej grupy. Paru udało się uciec z obozu. Ale z tymi paroma, parunastoma ostatnimi Rosjanami to jechaliśmy razem do Gross-Rosen w wagonie. Tam ich wykończyli, żeby nie było świadków, ale to dużo później już, z końcem 1944 roku. <span style="white-space:pre">	</span>Tam w obozie to okropne było to przyjęcie. Oczywiście wszystko nas odebrali. Trzeba było, to była zima, najpierw była ta dezynfekcja, to nago się biegło przez cały obóz do łaźni. Potem rozdawali te obozowe pasiaki, buty takie drewniane. Tu od razu miałem taką przygodę, którą wspominałem tam w... Biegiem się z tej łaźni biegło na tzw. blok. I tam paru więźniów stało i rozdawali części garderoby. Więc tam bluzę taką pasiaczą, potem spodnie, potem jakieś niby to koszule, no i potem te drewniaki. Jak spróbowałem te drewniaki, to okazały się za ciasne [śmiech]. I tam podchodzę do tego więźnia, który mi dał te, żeby mi wymienił, bo to za duże. Niestety powiedziałem w ten sposób: – Bardzo pana przepraszam, ale mam za ciasne te buty. A ten jak mówi: – O, ty inteligencie – już nie powiem jak – w mordę kopany. Jak mnie zdzieli z jednej, drugiej strony. I oczywiście to takie były stosunki. Bo tam była cała hierarchia (2; 00:20:00) tych więźniów, z tym że, powiedzmy, taki zwykły więzień jak my... W tej hierarchii mieli prawo bicia i znęcania się nad więźniami, jedni więźniowie nad drugimi, z tym że była taka podwójna hierarchia. W obozie, w ramach tego obozu, w węższym gronie, gdzie się spało i niby to mieszkało – otoczone to było drutami z wysokim napięciem – tam były te bloki. W sumie było tych takich budynków 28 chyba, o ile dobrze pamiętam. I tam na czele każdego bloku to stał blokowy tak zwany, Blockälteste, najstarszy w bloku więzień. Tu mieli takie czerwone opaski na tych pasiakach. Poza tym w każdym bloku był taki sekre… pisarz blokowy, Blockschreiber, który notował, był odpowiedzialny za ewidencję tych więźniów. Bo były apele, rano i wieczorem, jak się... Na takim bloku było – poza takim maleńkim pokojem, gdzie rezydował ten blokowy, Blockältester, i w drugim takim małym pokoiku pisarz blokowy, Blockschreiber – to były przeważnie 2 lub 3 takie duże sale, to Stube [się] nazywało. I tam był Stubenältester, który administrował tą sztubą tak zwaną, czyli tym pomieszczeniem tylko. Tam rozdawali jedzenie, w takich beczkach przywozili zupy, chleb też był. Więcej było niż w więzieniu, bo pól kilo ? [2; 00:22:42] więcej. I taki kawałeczek margaryny jeszcze, czasem nawet końskiej kiełbasy plasterek. Tak że wyżywienie było trochę lepsze niż w tych więzieniach, ale trzeba było pracować [śmiech]. Natomiast do pracy się wychodziło, to była odrębna organizacja, także wśród więźniów. Były te różne komanda, które funkcjonowały w zależności od miejsca pracy i rodzaju pracy. Na przykład. były tam magazyny materiałów budowlanych, to tam pracowało chyba z koło tysiąca więźniów. To było kilka takich oddziałów, na czele takiego oddziału to stał kapo. Miał żółtą opaskę kapo z napisem „Kapo”. Jego zastępca to był Unterkapo, i jeszcze mu podlegali tzw. vorarbeiterzy. Tu mieli też takie żółte opaski. I to oni tylko w tej pracy byli zwierz… mieli. Oczywiście mogli bić więźniów, tych podkomendnych. Natomiast jakby ktoś próbował oddać, no to by od razu nie przeżył, od razu by go wykończyli. A zwłaszcza w tym pierwszym okresie było tak – zasada: bij, bo będziesz bity. Więc na tym też polegał ten cały system obozowy. Potem troszkę to o tyle musieli to złagodzić, że w miarę jak się ten przemysł rozrastał – tam w okolicy powstała np. ta fabryka Dwory pod Oświęcimiem, gdzie robiono benzynę syntetyczną, która zresztą została zbombardowana przez aliantów. W 1944 roku był nalot duży na Auschwitz. Przeżyłem to. To wtedy… I to było na takim dużym obszarze, więc ten duży obszar był co 50 metrów posterunek esesmana, oczywiście z karabinem. I potem wychodziły te komanda do pracy w ciągu dnia, na tym dużym obszarze i potem wracały do obozu. I był apel. Jeżeli apel się zgadzał, to zdejmowali ten łańcuch posterunków na dużym obszarze co był. A jeżeli się nie zgadzał, to znaczy, że ktoś próbował ucieczki, to ten łańcuch posterunków stał całą noc i dzień, przez 24 godziny. W międzyczasie z psami poszukiwano. Bo tam były różne budynki, fabryki, to wszystko przeszukiwano, czy się ktoś nie ukrył. Były, zdarzały się ucieczki, ale jak kogoś złapali, to od razu wieszali i to publicznie. A jak… Widziałem wiele tych egzekucji, ale… Nawet raz widziałem, jak się urwał ktoś z szubienicy. A poza tym ściągali rodzinę czasem. Jak nie mogli złapać tego, to ściągali rodzinę i też postawiali tam. Bo jak wracały te komanda z obozu, to orkiestra grała z więźniów [śmiech], nawet dobra była ta orkiestra. I wtedy tam stawiali na widoku tego złapanego, co próbował ucieczki, albo jego rodzinę. Też potem ich wieszali. Więc tak to wyglądało.<span style="white-space:pre">	</span>No a ja… ja tam tak: najpierw była taka kwarantanna, trzy tygodnie na jednym bloku. To było tak ogromne ściśnienie, bo nas było tam, ja wiem, parę setek na tej jednej kondygnacji tego, bo to były jednopiętrowe te bloki. Znaczy parter to był jeden blok, się liczył, na przykład dwudziesty czwarty, a góra to się liczyło jako 24a, itd. Osobna była ta administracja obozowa była dla parteru, osobna dla... Najpierw byliśmy tam na tej kwarantannie. No to było strasznie, bo trza było stać, tak było gęsto. Były takie prycze trzypiętrowe, ale ludzi było tyle, że najwyżej jedna trzecia mogła leżeć. Ta reszta musiała stać, No to na zmianę się tam kładli. I straszna ilość pcheł, które… [śmiech] I apele były, gdzie nas ćwiczono, jak to trzeba czapki zdjąć: Mützen ab! – przed każdym esesmanem trzeba było czapkę zdejmować. I jeszcze robili ćwiczenia gimnastyczne, więc jak tam byli starsi ludzie, mieli w tych podskokach robić, to się wywracali – no to ich tłukli. <span style="white-space:pre">	</span>Zrobiono też taką wybiórkę, bo już wtedy były te komory gazowe czynne już. Tak że tam, jak poprzednim, przedtem wybuchła epidemia tyfusu plamistego, no to wszystkich tam... Tam było kilka bloków, gdzie był tzw. Krankenbau, (2; 00:30:00) czyli no niby szpitale, ale… – budowle chorych w dosłownym tłumaczeniu, Krankenbau, z niemieckiego. Ale już były czynne te komory gazowe, już gazowano wtedy, jak myśmy przyjechali. No więc jednego razu był ten apel, przyszli tam esesmani, pyta: – Kto nie może pracować? – pierwsze pytanie tam. Parę osób wystąpiło. – Kto nie chce pracować? Nikt nie wystąpił. Potem: Kto ma ponad 60 lat? A ojciec mój miał i próbował wystąpić, ale ten pisarz blokowy jakiś taki cofnął go. Jeszcześmy nie wiedzieli, że ci, co byli wybrani, to od razu szli do gazu. Tak że uratował wtedy ojca ten blokowy, ten pisarz blokowy z 8a. <span style="white-space:pre">	</span>A potem nas przydzielano do różnych komand. Ja dostałem najpierw przydział do kopania rowów. No a to był luty już, zimno, po kolana w wodzie. I od razu się rozchorowałem, na trzeci dzień. Ale w międzyczasie tam ktoś mi załatwił… Też tam z Gorlic był taki nauczyciel, który siedział już od 1940 roku, no trochę był... Pracował w biurze ewidencji, gdzie więźniowie pracowali. To oczywiście pod dachem – to raz, a drugie, że mieli dosyć duże wpływy już ci, co tam mieli lepsze posady. Załatwił mi pracę lepszą w takim komandzie w drukarni, w drukarni SS-Druckerei. Tam w tej drukarni było kilkadziesiąt osób i też był Kapo, Unterkapo. A jako świeżo to mnie od razu… Był taki duży gmach, gdzie się to mieściło. Na dole ta drukarnia była. Musiałem nosić takie bale z papierem, takie jak ta, jak ten fotel mniej więcej. A już byłem coraz słabszy i poszedłem do tego szpitala, tam na ten Krankenbau musiałem iść. Tam było o tyle niebezpiecznie, że co pewien czas robili taką wybiórkę: jak ktoś dłużej leżał, to zabierali do gazu. Przychodził taki esesowski lekarz i robił przybiórkę. Ja tam leżałem dość długo, bo nie mogłem, dostałem zapalenia płuc, opłucnej. Dosyć to długo trwało. I w tym… Już podlegałem tej wybiórce, a tam jacyś lekarze byli i mnie schowali, jak przechodzili te, do takiego Waschraumu. Uniknąłem tej selekcji, jakoś się potem wygrzebałem z tego, z tej choroby. To wszystko było na wiosnę, wczesną wiosną 1943 roku. A potem jakoś udało nam się, udało mi się tam, dzięki protekcje różnym, uzyskać lepszą posadę [śmiech]. A ojcu też, ojciec został skierowany do kartoflarni. To gdzie obierali kartofle przy kuchni. No to tyle, że było pod dachem. Wprawdzie zimno, ale siedząca, siedząca praca. Jakoś to się wszystko tak zaczęło układać. <span style="white-space:pre">	</span>Ale na każdym kroku były te niebezpieczne, bo byle co, to można było podpaść i... Znaczy ja raz podpadłem, dwa razy podpadłem – jak to mówiono – podpadłem. Raz, że byłem takim gońcem w tej biurze ewidencji coś przez miesiąc. Razu jednego źle zrozumiałem polecenie, jakie miałem roznieść na wszystkie bloki. Mianowicie sądziłem, że tam miał transport odejść więźniów, kilkudziesięciu więźniów do jakiejś tam komandy, zewnętrznego komanda, do jakiejś tam kopalni chyba. A ja to źle zrozumiałem, to polecenie, no i że mają się zbierać do transportu. A oni mieli pójść jeszcze do pracy, no i przeze mnie nie poszli do pracy. I wtedy mnie wysłali w karny, do takiego węgla do ładowania węgla. [śmiech] Tam po paru dniach udało się przez znajomości różnych wyciągnąć mnie z tego. A drugi raz to podpadłem też już na terenie tego dużego obozu, znaczy tej całej tego. Tam coś niosłem, złapał mnie esesman i zapisał numer. A mnie coś ocknęło, i pyta się, jaki numer. A to ja byłem bez bluzki, gdzie ten numer. Tu miałem numer na spodniach też, ale pokazałem mój numer na ręce. On się czyta tak [pokazuje rękę], to był mój numer, ale można go czytać tak [odwraca rękę], to jest całkiem inny numer. Ja pokazałem tak. Ale przedtem wiedziałem jeszcze, w tej pracy, jak byłem w tym biurze ewidencji, w tej Häftlingschreibstube, że ten numer, właściciel, były właściciel tego numeru już nie żył. Tak że podałem ten numer, on zapisał, ten esesman i nikogo nie znaleźli, bo bym poszedł do bunkra. To było takie więzienie w więzieniu, na 11 bloku, gdzie co pewien czas była wybiórka i tam te egzekucje były. Takie były przygody w tym obozie.<span style="white-space:pre">	</span>A potem – tu dużo opowiadać –nalot był na Auschwitz. To już mówiłem. Potem był bunt też tych więźniów, którzy… bo tam byli ci, co pracowali przy tych gazowaniach, przy tych komorach gazowych. To ich co trzy miesiące wymieniali. Szli sami wszyscy do gazu, żeby nie było świadków. I jak się to zbliżało dla tej grupy, to oni się zbuntowali, wrzucili paru esesmanów do pieców, a sami próbowali sforsować te druty. Udało się kilkunastu sforsować. Resztę wytłukli, bo to z karabinów maszynowych tam strzelali z tych wieżyczek. A równocześnie był nalot już, bo to już był 1944 rok, ale rosyjskich samolotów gdzieś tam. No więc był taki bunt, też próba buntu więźniów, no ale tak się to skończyło. Paru, paru zdołało uciec. (3; 00:00:00)<span style="white-space:pre">	</span>Potem, jak się front zbliżał wschodni, to zaczęli ewakuować ten obóz. Ojciec potem, po tym jakimś czasie co pracował w kartoflarni, to potem jakoś udało się go wpakować – w takim magazynie pracował budowlanym, materiałów budowlanych. I jak potem ewakuowali, front się zbliżał i stanął na linii Wisłoki i pod Sandomierzem – chodzi o front wschodni – i nad Wisłą, to wtedy tutaj zaczęto powoli ten obóz ewakuować. I całe to komando, te magazyny materiałów budowlanych miały być wywiezione pod Wrocław. I także tych pracowników tam wywieźli. Tak że wtedy i ojciec… Pewnego dnia nas tam przeprowadzili do Birkenau, do Rajska. Tam byliśmy parę dni, potem mieliśmy jechać w transport. No ale tu było też takie przeżycie, bo to nigdy nie można było wiedzieć, czy rzeczywiście to jest transport do innego obozu, czy to jest transport do gazu. I pamiętam, że właśnie wtedy, jak mieliśmy niby to wyjechać – a potem rzeczywiście mieliśmy – to nas mieli prowadzić do takiego magazynu żywnościowego. Znaczy nie żywnościowego, tylko z garderobą, z tymi pasiakami. Ale się przechodzić miało w stronę krematoriów, no więc była taka… moment, że nie wiadomo, czy skręcimy w prawo, gdzie były te komory gazowe, niby to łaźnie, tam wykańczano ludzi, czy pójdziemy prosto, rzeczywiście do dezynfekcji. No więc było takie poruszenie. Wiem, żeśmy wszyscy – ponieważ nas prowadzili ci esesmani, to jeżeli skręcimy, to nie damy się bez walki zlikwidować i że się rzucimy na tych esesmanów. Ale okazało się, że poszliśmy prosto, rzeczywiście do tej dezynfekcji i do... Pojechaliśmy potem transportem pod Wrocław, gdzie zaczęto, był taki mały obóz na przedmieściu Wrocławia. To jest dzisiaj Leśnica, się nazywa, a wtedy to było Breslau-Lissa, koło lotniska położonego we Wrocławiu. I tam był taki nieduży obóz, gdzie było taka komenderówka, jak mówiono, przynależy do obozu koncentracyjnego w Gross-Rosen. Gross-Rosen leży w okolicy – czyli dzisiaj Rogoźnica – w okolicy Legnicy, na południe od Legnicy, jakieś 100 km od Wrocławia mniej więcej. Ale to należało do obozu w Gross-Rosen. Tam zaczęły przychodzić transporty tych materiałów budowlanych z Oświęcimia. Tośmy tam lokowali w tych różnych, pracowaliśmy w tych różnych tych. Głód był duży, bo to kontakt się straciło z rodziną, gdzie przedtem.. Aha, bo muszę powiedzieć, że potem zezwolono na paczki w Oświęcimiu. Moja mama przysyłała nam dużo tych, stosunkowo dużo tej żywności. Tak żeśmy tam głodu już potem w Oświęcimiu nie cierpieli. Ale tutaj już było głodno. I tam byliśmy do stycznia 1945 roku. Już było słychać huk dział, bo się zbliżała ta ofensywa sowiecka do Odry, Koniewa wojska. I wtedy zaczęto, znaczy Wrocław się szykował do obrony. Ludność zaczęto ewakuować, więc widziałem, co się tam nie działo, te kobiety z dziećmi, z wózkami, czym kto mógł, na wozach drabiniastych, wszystko to wyjeżdżało, uciekało. Tam obok była taka autostrada. <span style="white-space:pre">	</span>I nas też, przy bardzo silnym konwoju, wyprowadzili. Mieliśmy do Gross-Rosen przejść. To było, jak mówiłem, około stu kilometrów. Ale to była dokładnie 26 styczeń 1945 roku. Mróz był jakieś 20, poniżej 20 stopni. No więc silny konwój esesmanów z psami, ludność bardzo była nieprzychylna po drodze, bo tym esesmanom dawali ciepłe te, a więźniom to wygrażało, wygrażali. Pierwsza noc to była na gołej ziemi, znaczy nie na gołej, na śniegu musieliśmy się położyć. Takie cztery ogniska zapalono naokoło. Jak ktoś się podnosił, to strzelali. [śmiech] Druga noc to była już trochę lepsza, bo raz, że troszkę mróz zelżał. I dopiero na trzeci dzień dotarliśmy tam do tego Gross-Rosen. To był ciężki obóz bardzo, na takich… Okropnie tam było, bo kanibalizm kwitł, zjadali ludzie te różne… Jak trupy tam, które gęsto zalegały, to wycinali kawałki tych trupów i jadali. I piekli potem. Były takie tam, na stoku góry taki. Tam byliśmy dwa tygodnie. <span style="white-space:pre">	</span>Potem, jak się zbliżała kolejna ofensywa sowiecka, to nas wsadzili w takie wagony towarowe, odkryte. Ale też był konwój tam z automatami, przy każdym wagonie tam był esesman. Ruszyliśmy na zachód, tym razem do Buchenwaldu. To było okropne, bo w wagonie było – odkrytym, to raz, to był luty, deszcz ze śniegiem często. Na drogęśmy dostali po pół bochenka, pól kilo chleba, a jechaliśmy trzy dni. I stało się, bo nie można był, tak było gęsto. Można było co najwyżej – jak tam udało się czasem – przykucnąć. Ojciec się wtedy załamał już fizycznie. Trochę zaczął się załamywać. Myśleliśmy, że w Buchenwaldzie będzie trochę lepiej, tymczasem tam nie było miejsca, bo miejsca było w obozie na jakieś, ja wiem, może 30 tysięcy maksimum, a było chyba ze 150 tysięcy. Trzymali nas pod gołym niebem dwa tygodnie, potem też takie namioty tam były, ale nie wszyscy się mieścili do tych namiotów. I wtedy ojciec już się (3; 00:10:00) całkiem załamał, już był chory. No więc to było okropne. Potem nas dali na tzw. mały obóz na kwarantannę. To w takim bloku, gdzie było… w baraku, gdzie było 600 miejsc leżących, było nas ponad 2000. Tak że jedna trzecia musiała stać w nocy, a w dzień się szło do kamieniołomów do roboty. Ale tam udało mi się potem ojca wsadzić przez jakieś znajomości tam na ten główny obóz i wsadzić do tego szpitala. I tam, i tam zmarł już następnego dnia. Trochę tam przede mną ukrywali to, że niby nie mogą znaleźć, ale potem się okazało, że... Mnie też już wtedy niewiele brakowało. Ale już się zaczęła robić przedwiośnie, marzec. Tam się też wydostałem na ten tzw. wielki obóz, główny obóz, z tej kwarantanny. Pracowałem w takim tzw. Lagerkommando. Tośmy robili porządki albo wywozili trupy. To zaczęły przychodzić transporty do Buchenwaldu z tych zachodnich terenów, z Bergen-Belsen. Pamiętam, przyszedł taki transport, to połowa to trupów było w tych. Tośmy musieli to wozić na takich wózkach. Tak to było.<span style="white-space:pre">	</span>Wreszcie Amerykanie sforsowali Ren i wtedy zaczęli myśleć o ewakuacji z kolei Buchenwaldu na wschód. Pierwszy transport, akurat trafiłem z paroma kolegami, takimi co byłem zaprzyjaźniony. Wsadzili nas do pociągu w Weimarze, ale niedalekośmy ujechali, bo między Weimarem a Jeną – to jest odległość, ja wiem, może 30 km – to w połowie drogi samoloty amerykańskie zaatakowały ten pociąg. Więc tam trochę osób zginęło z więźniów, ale przerwali też tory, bo bomby zrzucili. I nas wyładowali z tego pociągu. To nas było tam może 6 – 7 tysięcy tych więźniów. I taka kolumna, szliśmy piechotą. Z tym że konwój był stosunkowo dużo słabszy, bo przystosowany był do transportu kolejowego. Przeszliśmy przez całą Jenę – to duży obszar – i na wschód od Jeny już się zaczęło się zmierzch taki robić. Zdecydowaliśmy się uciekać. Mieliśmy takie koce zawinięte tutaj na te, więc tymi kocamiśmy się… szare takie koce. Cała piątka w pewnym momencie skręciła do rowu, w oczekiwaniu, czy dostaniemy tą serię czy nie, w plecy,. Ale nie zauważono nas. Potem tam zaczęliśmy się czołgać w stronę lasu. Teren był sprzyjał, bo to góry takie, średnie góry, Thüringer Wald, Las Turyński. I w ten sposób już my się wydostali z tej kolumny. Przenocowaliśmy w tym lesie tam, oczywiście na gołej ziemi. Na drugi dzień ruszyliśmy dalej, w głąb tego lasu i taka polana tam była, kartofle tam były świeżo sadzone, tośmy trochę zaczęli wykopywać te kartofle i piec. I nagle parę osób, też okazało się, przychodzi druga piątka też więźniów, tak jak my uciekinierów. Z tym że to byli, było tam… Jeden znajomy nasz jeszcze z Oświęcimia, jedyny facet, który próbował ucieczki w Oświęcimiu – złapali go, ale nie powiesili, bo jakoś tam zrobili taką machlojkę, że go wysłali w transport do Buchenwaldu. A oprócz tego było trzech byłych powstańców warszawskich, w tym jeden podporucznik, a dwaj podchorążowie, którzy byli w Kedywie, czyli w tej bojowej organizacji. Przeszli całe powstanie, byli potem w obozie jenieckim, próbowali uciec i za to ich wsadzili do Buchenwaldu. No a tutaj uciekli. Ale byli świetnie obeznani z bronią itd. Zaraz po południu, w tym samym dniu – oczywiście my ich tam poczęstowali tymi kartoflami, cośmy piekli – przeszliśmy tam trochę kawałek dalej. <span style="white-space:pre">	</span>Przechodziło takich dwóch niemieckich, starszych żołnierzy, którzy szli na zebranie Volkssturmu tak zwanego, jak się okazało, bo to pospolite ruszenie powołano w ostatnim już okresie wojny. Odebraliśmy im te dwa pierwsze karabiny. Potem w dużej mierze dzięki tym akowcom, bo oni byli tacy bojowi i świetnie się rozeznali z bronią, zrobiliśmy tam na takiej drodze krętej, wśród lasu, taką zasadzkę, w którą potem wpadło następnych pięciu, tym razem z obrony przeciwlotniczej. Znowuśmy ich rozbroili. I potem jeszcze jedną grupę, tak żeśmy wszyscy byli uzbrojeni potem, cała dziesiątka. Trochę nas przećwiczyli ci z bronią, tak że już poczuliśmy się zupełnie inaczej, pewnie, bo to nawet w sytuacji beznadziejnej, jak się człowiek może bronić, to jest całkiem inna sprawa, niż tak, jak byliśmy do tej pory, skazani na bierne reagowanie na to, co z nami robiono. Potem przyszła noc, następny dzień właśnie i wtedy zaczęło być słychać huk dział. Mianowicie, czołówki wojsk amerykańskich posuwały się na wschód autostradą, która biegła tam – jak się potem okazało – jakieś 10 km od tego miejsca, gdzieśmy byli. I w kierunku tego huku dział nad ranem zaczęliśmy tam się lasem przesuwać. I nagle idziemy na skraj lasu. Okazało się, żeśmy weszli na taki półwysep jakby lasu, wżynający się w taką, w lotnisko, jak się potem okazało, w taką… Okazało się potem, że to było dawne lotnisko sportowe uniwersytetu w Jena, zamienione na polowe lotnisko niemieckie. Tam już była tylko resztka. Zdaje się, Niemcy albo chcieli to wysadzać w powietrze, albo likwidować. No, jak żeśmy tego, to wdaliśmy się tam w strzelaninę. I tam tych paru Niemców, co tam jeszcze było, po prostu uciekli. No a myśmy nagle się stali panami tego lotniska, ni stąd, ni z owąd. (3; 00:20:00) Tam było parę takich baraków, gdzieśmy znaleźli dosyć sporo żywności. Wokół tego, na brzegach stały te samoloty. To były bombowce, było 28 maszyn z bronią, tam te karabiny maszynowe, były działka, benzyna była. A w tych barakach, tam częściowo zbombardowanych zresztą, tośmy znaleźli sporo żywności, trochę pieniędzy – znaczy dosyć sporo pieniędzy, niemieckich oczywiście, marek. I tameśmy się usadowili na tym lotnisku. Tam było takie działko przeciwlotnicze, takie poczwórne, sprzężone. No to ci umieli się, ci akowcy, z tym obchodzić. Jeszcześmy rozbroili taką grupę niemiecką, która kilkunastu takich żołnierzy, co przechodziło przez to lotnisko. Tośmy ich najpierw ostrzelali, nawet nie, żeby do nich, bo to już był taki bałagan, już się tam wszystko troszkę, rozprężenie było wśród nich, Niemcy się poddawali chętnie albo uciekali. <span style="white-space:pre">	</span>I potem pod wieczór jakiś samochód. Już mieliśmy ogień otworzyć, ale okazało się, że to patrol amerykański pierwszy. Oni się bardzo nas przestraszyli, bośmy wyglądali wtedy nieszczególnie. Niektórzy mieli te hełmy niemieckie, tu inne opaski. I tam nas potem zostawili jako załoga tego lotniska. Uzbroiliśmy się potem po zęby, zmotoryzowaliśmy się, nawet czołg znaleźliśmy jeden tam niemiecki w tym lesie i jeszcze oprócz tego taką tankietkę na lotnisku, była do holowania tych samolotów. To francuska tankietka, też żeśmy to wszystko pouruchamiali – potem takie terenowe samochody niemieckie. Tam byliśmy dość długo, prawie dwa miesiące, na tym lotnisku. Piękna wiosna. Amerykanie najpierw nas tam dowozili żywność, a potem... Ponieważ robiliśmy tam – razu jednego przyjechał taki kapitan jeepem, jak zwykle nam przywozili tę paczkę konserw – a myśmy wtedy akurat w lesie robili ćwiczenia wojskowe. Strzelanina była taka, strzelaliśmy z tych pancerfaustów, a tam… Potem jeszcze do naszej dziesiątki dołączyło 3 osoby. I jeden taki troszkę – też były więzień, ale taki trochę niedorozwinięty. Nie znał żadnego obcego języka. Jak przyjechał ten kapitan z drugim jeszcze strzelcem, to chciał nam powiedzieć, im powiedzieć – on sam został tam, gotował nam obiad – że czasem, że strzelamy, a to strzały były, kanonada taka. I do tego oficera amerykańskiego chciał im powiedzieć, że czasem się tu jeszcze kręcą rożne niedobitki Wehrmachtu, żołnierze itd. i że wobec tego robimy ćwiczenia wojskowe. A on zrozumiał, że to jakaś bitwa się tam toczy. Odjechał szybko i jakieś Może trzy kwadranse potem cała kompania samochodów pancernych, amerykańskich tam wyjechała na lotnisko. Zobaczyli, co się święci, wściekli się, że mieli fałszywy alarm i... Bo mieliśmy przedtem takie pismo, że jesteśmy załogą tego lotniska. I tam napisali, że to już jest nieważne. [śmiech] Przestali nam przywozić tą żywność, ale to nam niewiele zaszkodziło, bo myśmy, mając pieniądze, jeździliśmy po tych wsiach niemieckich i kazaliśmy sobie tam dostarczać żywność. Płaciliśmy grzecznie, żeby nam nikt nie... Ale te ceny maksymalne. Nawet mam, tam dałem do tego, rachunek taki jeszcze mi się zachował i zdjęcie z tych samolotów. Nie wiem, czy pani to widziała. Pokarzę. [odgłos kroków]<span style="white-space:pre">	</span>Przekazali Rosjanom, bo była ta umowa o podziale stref okupacyjnych. I jak dowiedzieliśmy się, że… Jak dowiedzieliśmy się, że… to też postanowiliśmy wyjechać na zachód. Mieliśmy te samochody. Nie wszystkie, bo część nam potem zabrali. Bo to Amerykanie sądzili, że cała zdobycz wojenna to się im należy. [śmiech] Więc wyjechaliśmy na zachód, mając zresztą taką przepustkę tylko do, ważną do lipca, któregoś tam lipca, czyli siódmego. Nam wystawił taki oficer wywiadu amerykańskiego tam, który rezydował w Jenie – jakoś nawiązaliśmy kontakt. No i wyjechaliśmy. I potem włóczyliśmy się trochę po tych Niemczech, wreszcie osiedliśmy w Wetzlar, Wetzlar nad Lahnem, to było w Hesji. Tam był taki obóz dla tych displaced persons, dipisów tak zwanych, cudzoziemców. Znaczy tam formalnieśmy się tam zgłosili, ale wynajęliśmy – mieliśmy jeszcze pieniądze – wynajęliśmy sobie gdzieś tam prywatnie w takiej willi, znaczy w dwóch takich willach. Rozdzieliliśmy się, bo ci akowcy wyjechali do Andersa, do Italii, a myśmy zostali tam w Niemczech zachodnich. I tam te samochody nasze – znaczy jeden samochód mieliśmy kupiony oficjalnie, bo to, jak mówiłem, wszystkie prawie te dobra niemieckie to Amerykanie uznali za swoją zdobycz wojenną. Jeden samochód mieliśmy, że tak powiem, legalnie, bo kupiliśmy tam, była taka pieczątka Bürgermeistra z tego, z takiego miasteczka Birgel. Natomiast drugi samochód, no bo dwa zostało nam te samochody dla naszej tej grupy, która została – trzy właściwie. No ale ta przepustka zaczęła wygasać tam któregoś lipca. No to najpierw zmieniliśmy siódemkę na dziewiątkę, czyli do września to było ważne. A potem okazało się, jak przyszedł wrzesień, no to trzeba było coś zrobić, bo tam bez samochodu życie było bez w ogóle nie do pomyślenia. Pociągi zresztą nie funkcjonowały w ogóle tam w strefie amerykańskiej. Poza tym życie w tych obozach było okropne tam. Amerykanie bardzo źle traktowali tych dipisów. Tak że dzięki temu mieliśmy pewną niezależność (3; 00:30:00) i możliwość poruszania się. Niebagatelna sprawa. Ale ten kolega właśnie, który był, o którym wspominałem, że był próbował uciekać z Oświęcimia i go złapali, i nie powiesili, a był w tej naszej grupie – zresztą był też w Armii Krajowej, miał już stopień, ale tam był używany do podrabiania dokumentów i sobie przypomniał o tym [śmiech] – mając tam pieczątki od tego oficera, co nam wystawiał te pieczątki, zrobił nam dokumenty na wszystkie samochody. Mało tego, jeszcze takie zaświadczenia, że okaziciel niniejszego dokumentu, znaczy skierowane do wszystkich, do władz amerykańskich, że są zobowiązane do udzielania wszelkiej możliwej pomocy. [śmiech] Tak żeśmy w ten sposób, no tak zupełnie nielegalny, ale nie było innej rady wtedy. Bo albo trzeba było być tym pariasem w tym obozie, albo trzeba było coś kombinować. A po tych trzech latach więzień i obozów to nie mieliśmy ochoty na to. <span style="white-space:pre">	</span>Potem, jak się zaczęły nam wyczerpywać te pieniądze, cośmy mieli z tego lotniska, to okazało się, że zaczęliśmy inaczej kombinować. Mianowice okazało się, ze tam między poszczególnymi strefami okupacyjnymi, znaczy był zakaz przemieszczania się z jednej strefy do drugiej. Myśmy byli w strefie amerykańskiej. Za Renem była strefa francuska i tam były te wielkie plantacje winogron, win. Francuzi wprawdzie skonfiskowali dla swojej armii całą prawie produkcję win, zarówno tych reńskich, jak i mozelskich w tym rejonie, ale myśmy tam przeprawiali się – to było kilkadziesiąt kilometrów od tego Wetzlar,– jeździliśmy tam, przeprawialiśmy się przez Ren. Tam były mosty zniszczone, więc mosty były takie prowizorycznie budowane przez saperów amerykańskich. I tam jeździliśmy w rejon Moguncji. I tam potem takiego właściciela winnicyśmy poznali, który nam sprzedawał wino. Zaledwie parę marek kosztowało to wino, litr wina. I taki jeden transport, tośmy wieźli 8 takich kanistrów dwudziestolitrowych. Oczywiście zostawialiśmy jeden dla siebie, a siedem kanistrów się sprzedawało Amerykanom. Z tym, że płacili mniej więcej po 50 marek za litr. [śmiech] No więc co pewien czas jeździliśmy tam i w ten sposób utrzymaliśmy jakąś taką, o tyle, o ile niezależność finansową. Niewiele te marki dawały, bo to był głód tam w Niemczech w tym okresie, niewiele można było kupić, ale zawsze coś. Te artykuły przemysłowe były. Na wsiach jeszcze te marki funkcjonowały stare, bo to reforma walutowa w Niemczech dopiero była w 1948 roku. Wprowadzili te obecne marki. Znaczy nie obecne, bo teraz mają euro!<span style="white-space:pre">	</span>Ale jednego razu mieliśmy – ja tu nawet też wspominam w tych wspomnieniach o tym – mieliśmy przygodę taką bardzo nieprzyjemną. Mianowicie, wioząc to wino z powrotem na tym moście pontonowym nam się zepsuł samochód. Koło nawaliło. Jakoś nas przepchano, założyliśmy rezerwowe koło. Samochód był bardzo obciążony, bo to trzech nas było wtedy, ale tych 8 kanistrów dwudziesto… po 20 litrów. Amerykanie mieli takie kanistry na wodę dwudziestolitrowe. Potem drugi defekt mieliśmy , jak się okazało, w pobliżu tej wielkiej, największej bazy lotniczej amerykańskiej, koło Frankfurtu. A tu nadchodzi godzina policyjna, jest godzina policyjna i patrol amerykański nas tam dołapał. Niby bardzo grzecznie, że nas zawiozą do Bad Homburg, gdzie oni mieli kwaterę, ta żandarmeria wojskowa. Że potem nas przywiozą z powrotem, a samochód naprawimy i pojedziemy. Jak nas przywieźli do tego Bad Homburg, to okazało się, że nas wsadzili do piwnicy i aresztowali. I potem… Zresztą, jak się okazało, oni tam gdzieś podejrzewali nas, bo jakieś tam gdzieś zdarzały się takie samosądy na Niemcach – tam gdzieś było jakieś morderstwo czy coś i wszystkich tam... Oczywiście potem złapali tego sprawcę tam gdzieś, ale nas już trzymali w więzieniu. Tam najpierw trzy dni w Bad Homburg, a potem nas przywieźli do więzienia wojskowego we Frankfurcie nad Menem. Wojskowe więzienie, każdy w osobnej celi. I trzymali nas tam, trzymali, zupełnie nie wiadomo za co i dlaczego. Obok mnie to był w celi jakiś aresztowany generał, doktor Waffen-SS, dowódca jakiejś dywizji pancernej SS, z którym rozmawiałem przez ścianę, bo taka była dziura w ścianie między celami. [śmiech] Potem wreszcie, bo tam… Żywili nas nawet dosyć porządnie. Tam te racje amerykańskie. Ale taki właśnie, który obsługiwał na korytarzu, amerykański żołnierz, wychodził już z więzienia i spytał mnie, czy bym nie chciał przesłać jakiejś wiadomości. No więc ja skorzystałem, że tam była gdzieś jakaś książka ilustrowana. Wyrwałem kartkę z tej jakiejś ilustracji i napisałem list do gubernatora miasta Frankfurtu, jak to jest, że trzymają nas bez żadnego sądu, bez żadnego powodu itd. Że siedzieliśmy w obozach i nie tak wyobrażaliśmy sobie sprawiedliwość amerykańską. I to poskutkowało. Dwa dni potem wezwanie przed sąd wojenny amerykański. Flaga, pułkownik jakiś, prokurator, obrońca. Rolę obrońcy grał oficer, ten polski oficer łącznikowy, ale z Londynu. I co nam zarzucają? Że w samochodzie była opona z jeepa amerykańskiego. [śmiech] Ja się wytłumaczyłem w ten sposób… Oczywiście nikt nie przypuszczał, że... No rzeczywiście nam po pewnym czasie tę oponę się… Nawet nie wiem, tą oponę chybaśmy kupili od jakiegoś Amerykanina, żołnierza. (3; 00:40:00) Ale powiedziałem w ten sposób, że jechała ciężarówka pełna opon i zgubili jedną oponę, myśmy podnieśli, zabrali. Chcieliśmy potem dogonić ten samochód, ale się nie udało. Wielki trybunał wojskowy nas uniewinnił. [śmiech] Uniewinnił nas i potem… Ale jeszcze chodziło o to, żeśmy niby funkcjonowali tam w tym obozie DP w Wetzlar. Więc jeden z nas, jednego z nas tam puścili, a dwóch nas przywieźli do zwykłego niemieckiego więzienia. A tam reszta naszych kolegów i także brat jeden, bo tam byli dwaj bracia, tacy moi przyjaciele. To jeden z nas był właśnie ze mną, na tej wyprawie po wino, a drugi był tam został. I nie wiedzieli, co się z nami stało! Trzy tygodnie. Czy zginęliśmy, czy utopiliśmy się w Renie, czy…? Nie wiedzieli, co się, co się stało. Więc jednego tam wysłali i potem przysłali takie zaświadczenie, że tam jesteśmy też zameldowani jako ci DP, displaced persons. Nawet mam tą legitymację już gdzieś. Wtedy dopiero nas zwolnili. <span style="white-space:pre">	</span>No ale, co z samochodem? Trzeba jakoś go odebrać. No to zgłosiliśmy się tam na tą placówkę tej żandarmerii wojskowej w Bad Homburg. Z tym że mieliśmy trochę nieczyste sumienie, bo oni zabrali nam te wszystkie dokumenty. Dokumenty były, jak wiadomo, nie wszystkie były legalne. Akurat na ten samochód, tak się głupio zrobiło, że zarówno ja, jak i kolega mieliśmy prawa własności. Śmy sobie podrobili, Znaczy ten kolega nam podrobił. Więc gdyby to doszło do tego, no to by można łatwo wzbudzić, to mogło wzbudzić podejrzenie. Ustaliliśmy tak, że nie ma sensu, żeby wszyscy ryzykowali jakieś ponowne aresztowanie, że tylko jeden pójdzie się domagać tego zwrotu papierów i samochodu. Ja wyciągnąłem tą zapałkę i ja tam poszedłem. I czekam. Zgłosiłem się, czekam, czekam, już mnie… Myślę sobie: oho, pewnie te dokumenty badają, coś jest niedobrze. Ale przedtem jeszcze zobowiązali się koledzy, że mnie wyciągną z więzienia nawet, gdyby mieli rozbić to więzienie. Mieliśmy broń, [śmiech] no więc ryzyko było może nie takie duże. Nie wiem, czy by im się udało to, ale... To zwykłe niemieckie więzienie można było rozbić, gdyby nas tam wsadzili, znaczy mnie. Ale dwie godziny czekam, nie ma nic. Wreszcie mówię: – Co się stało? A mówi: – Nie mogą znaleźć dokumentów. No to ja odetchnąłem, [śmiech] ale po chwili mówię: – No dobrze, co ja zrobię teraz? – No to wystawimy takie zastępcze zaświadczenie, że... I wystawili, zawieźli do tego. No co się okazało? Dlaczego nas tam trzymali? Bo to całe wino zabrali, zabrali 160 litrów wina dla swojego użytku, a nas trzymali. To był powód tego aresztowania, rzeczywisty powód. Taka była głupia przygoda, ale to...<span style="white-space:pre">	</span>Potem to jeszcze trwało. Potem nawiązałem kontakt z mamą, która wreszcie tam przez Czerwony Krzyż w Szwajcarii gdzieś tam ten nasz adres i... Tak że z wujem, z ciotką moją, z siostrą mamy, która była w Libii. Też miała takie przygody, bo przeszli całą kampanię libijską. To jej mąż był oficerem tam w wojskach inżynieryjnych, ale brytyjskich, nie polskich. Zgłosił się jako honorowy oficer. Też mnie tam zapraszali do tej Libii, żeby przyjechać, ale ja wybrałem powrót do kraju. W czerwcu, równe 4 lata od aresztowania, wróciłem 2 czerwca do Gorlic. Po drodze jeszcze były tam przygody, bośmy się... Jak jechałem pociągiem, to akurat pociąg zatrzymała grupa „Ognia”, legitymując wszystkich, strzelając niektórych ludzi. Ale mnie tylko wylegitymowali. Nawet zasalutował, bo miałem takie z Buchenwaldu zaświadczenie. No więc wróciłem do Gorlic. (4; 00:00:00)<span style="white-space:pre">	</span>Potem musiałem jeszcze chodzić do liceum przez rok. A potem zdałem maturę w Gorlicach w tym liceum gorlickim, w roku następnym. I zapisałem się na studia, najpierw na historię, potem także na prawo. Skończyłem oba wydziały. Potem zostałem asystentem. Potem, w tym okresie stalinowskim miałem trochę kłopotów, bo chcieli mnie tam zwolnić, ale... To nawet wspominam o tym w tym wywiadzie. No raz, że pochodzenie społeczne nie było takie dobre [śmiech], no a drugie – AK. Ktoś tam na mnie doniósł, o mało mnie nie wywalili z uniwersytetu, ale jakoś udało się. Tyle że miałem – wtedy wprowadzano te „aspirantury”, więc miałem zostać. To było uważane za coś lepszego niż asystentura, bo byłem już asystentem. Ale właśnie wtedy tam ktoś zrobił na mnie donos i chcieli mnie w ogóle wywalić. Ale tam jakoś mnie obroniono, tyle, że nie uzyskałem tej aspirantury, tylko zostałem jako asystent i to na dalszą metę się okazało bardziej korzystne. Potem już tą normalną karierę uniwersytecką, to znaczy kolejne stopnie: starszy asystent, adiunkt, doktorat zrobiłem. Akurat jak miałem – bo wtedy zrobili te kandydatury nauk – już miałem prawie to gotowe, jak zmieniła się ustawa, że to jest jako zwykły doktorat. A przedtem ta kandydatura to oznaczała potem automatyczny awans na docenta. Musiałem jeszcze raz robić potem habilitację, kolejne prace pisać. I tą habilitację zrobiłem ją w 1966 roku. Potem w 1974 zostałem profesorem nadzwyczajnym, w 1982 – zwyczajnym. I tyle. Potem jeszcze byłem w międzyczasie różnych naukowych, zagranicznych korporacjach, potem w PAU też byłem, ale to już w latach 90., członkiem. Najpierw korespondentem PAU, potem zwyczajnym członkiem Akademii Umiejętności. No tyle.<span style="white-space:pre">	</span>Joanna Komperda: Wróćmy jeszcze do okresu przedwojennego. MZ: Co?JK: Wróćmy jeszcze do okresu przedwojennego. Proszę opowiedzieć jeszcze o swoich rodzicach.MZ: Co?JK: O swoich rodzicach.<span style="white-space:pre">	</span>MZ: No więc ja miałem skomplikowaną sytuację rodzinną, bo tak: moja mama wyszła za mąż właśnie chyba w 1923 roku, 1923 roku. I to małżeństwo zaraz się rozbiło. Ja nie wiem, o co tam chodziło, ale moja mama twierdziła zawsze, że to nie z jej winy było, że to była w ogóle jakaś pomyłka. Trochę z tych przyczyn także wymieniono się z tymi folwarkami tam. Tak że ja już się urodziłem w Gorlicach. Potem moja mama wyszła drugi raz za mąż za – znaczy po rozwodzie wyszła drugi raz za mąż za właśnie Stanisława Zgórniaka, który mnie potem adoptował. Więc o tyle miałem skomplikowaną sytuację rodzinną. ale to się dobrze układało w tej nowej, że tak powiem... Zresztą przeczyta pani ewentualnie w tej książce. Moja mama o tym pisze tam, te wszystkie problemy z tym związane. No więc tak to wyglądało. A ojca biologicznego w ogóle nie znałem i nie poznałem. Jeszcze pani chce coś wiedzieć?<span style="white-space:pre">	</span>J. K.: A okres dzieciństwa w Nowodworzu? Jak pan to wspomina?<span style="white-space:pre">	</span>MZ: Dzieciństwo było przyjemne raczej. Tam bardzo był piękny park. Tu widać nawet na tym – ogromny park, bardzo piękny. Na ogół się to wszystko układało dosyć dobrze. Potem rodzice jeszcze mieli jeszcze jeden folwark taki tam pod Dębicą. To nawet tam są w tej książeczce to są zdjęcia. Ale potem na szczęście to sprzedano w 1935 roku jeszcze. Był kryzys taki, który dotknął także rolnictwo. No więc częściowo się wycofali z tych. A tutaj reforma rolna nie objęła tego, tego majątku pod Gorlicami, bo tam coś brakło pół hektara do… [śmiech], bo inaczej by skonfiskowano to, ale do tego nie doszło. Ale trzeba to było potem szybko likwidować, dlatego że, dlatego że jeszcze był drugi majątek ojca. No gdyby to wyszło, to – a ktoś się zaczął orientować i zaczął mamę szantażować – to by w ogóle wszystko zabrano. No więc się tak trochę na łeb, na szyję to likwidowało i tyle, jedno i drugie. Więc tak to było. Ale zaraz po wojnie jeszcze to funkcjonowało, tylko tam potem zostało tylko taki domek, gdzie moja babcia mieszkała, i ogród. A tak to wszystko się posprzedawało za pół darmo, za bezcen, ale takie były czasy.<span style="white-space:pre">	</span>JK: Czym zajmowali się rodzice pana profesora?MZ: Proszę?JK: Czym zajmowali się rodzice pana profesora?<span style="white-space:pre">	</span>MZ: No to, jak to mówiono, ten krwiopijca, właściciel ziemski. [śmiech] Miał trzy folwarki, to miał z czego żyć. [śmiech] Tylko, że potem, jak przyszedł ten wielki kryzys gospodarczy – on się zaczął tak na dobre w 1930 roku – to oczywiście te dochody strasznie spadły z tego, majątków ziemskich, a Zwłaszcza ten Korzeniów, gdzie tam był duży majątek, jakieś 600 hektarów. To był duży dochód przed kryzysem, a potem był deficyt. Wszystko się nie opłacało. (4; 00:10:00) Tu trochę było lepiej pod Gorlicami, no bo był zbyt lepszy, blisko miasta. Ale tak to nie był dobry interes. Sporo tych wielkich własności zbankrutowało wtedy, w tym okresie wielkiego kryzysu, zwłaszcza jak były jakieś zadłużenia. Ale ojciec to parcelował te, przedtem jeszcze, przed wojną i dlatego tylko zostało tych mniej niż 50 hektarów. I dzięki temu ta reforma rolna tego nie objęła. Ale nie wyszło to, że jeszcze miał ten drugi folwark, ale o mało nie wyszło. [śmiech] Bo wtedy by się wszystko straciło.<span style="white-space:pre">	</span>JK: A jak pan wspomina swoje czasy gimnazjalne?<span style="white-space:pre">	</span>MZ: Ano gimnazjalne? No tak różnie. Był duży kontrast między szkołą powszechną, gdzie już się... Ja byłem takim dzieckiem dość wrażliwym, muszę powiedzieć, w dzieciństwie. Błędem było to, że przyszedłem wprost do drugiej klasy powszechnej. Byłem bardzo wrażliwy. Te stosunki z kolegami. Tam się trochę naśmiewali, to ja się tym przejmowałem. To oczywiście krótko trwało, bo potem już, jak się okazało, że jestem silniejszy fizycznie od wielu innych, to mój autorytet wzrósł w klasie. Już nie było takich, jak w czasie drugiej, w drugiej klasie szkoły powszechnej, czyli dzisiaj podstawowej. Już miałem lepsze, że tak powiem. No potem… Natomiast jak przyszedłem do gimnazjum – zresztą zdałem o tyle z odznaczeniem, że byłem zwolniony tam z części egzaminów po pisemnym – i myślałem sobie, że będzie tak stosunkowo łatwo, jak do tej pory w tej szkole powszechnej. A tu nagle przyszło zaostrzenie. Pierwsza wywiadówka, to miałem jedną lufę i trzy napominki, [śmiech] w tym także z historii, którą się interesowałem od dziecka. Jak miałem 4 lata, to się zacząłem interesować historią. Do dziś pamiętam, miałem 4 lata, jak umarł marszałek Foch, akurat wtedy zapamiętałem to. Wiedziałem, kto to jest. A tu nagle w szkole…<span style="white-space:pre">	</span>Bo tam była najpierw historia starożytna na pierwszym roku w gimnazjum, tego się nie uczyłem. Jeszcze mam po dziadku historię, czytałem – owszem – 22 tomy „Historii” Schlossera, która się ukazała po polsku w 1876 roku. Czytałem różne tomy, wszyscy uważali, że znam historię, ale ja tylko czytałem to, co mnie interesowało. A akurat starożytność mnie nie interesowała i miałem od razu napominek z historii. To był szok dla mnie! Musiałem się przyłożyć bardziej do nauki. Oczywiście potem się jakoś to wszystko wyrównało. Musiałem się nauczyć uczyć. Duże wymagania były w tym gimnazjum tam, wysokie wymagania. Poza tym były takie stosunki o tyle... Moja pozycja, niby rodziców, społeczna była taka tego. Niektórzy nauczyciele uważali, że skoro tak jest, to moi rodzice powinni się im jakoś rewanżować materialnie za to, że oni mnie raczą uczyć. Tymczasem moja mama była jak najdalej od tego, a tym bardziej ojciec czy ojczym. To powodowało potem, że ci nauczyciele ode mnie, że tak powiem, więcej wymagali, niż od innych. Trochę, nie wiem, zawiedzeni może, że nie mają profitów z tego, że mnie uczą. Tak było. No ale nie wiem, czy można o tym mówić. Bo to tylko niektórzy tak uważali. Ale… [śmiech] ale tak było.<span style="white-space:pre">	</span>JK: Co pan profesor robił wówczas w swoim czasie wolnym, jako gimnazjalista?MZ: W czasie wojny…JK: Wolnym, w czasie wolnym.MZ: A, w czasie wolnym?JK: Tak.<span style="white-space:pre">	</span>MZ: Lubiłem czytać, w domu była duża biblioteka. Czytałem różne rzeczy, sam się do… Historyczne książki czytałem też. Bawiliśmy się, przychodzili koledzy też, także z otoczenia, ze wsi. Tenże właśnie Jantasz czy Ludwin [? 4; 00:16:43], o którym wspominałem potem i który potem nas wsypał. [śmiech] Bawiliśmy się w wojnę, no różne były zabawy. Na ogół w tym parku było gdzie, w piłkę się grało też. Nie mogę powiedzieć, była dosyć taka… To znaczy w domu był pewien rygor, ale taki umiarkowany. Na ogół to dzieciństwo było przyjemne, generalnie biorąc.<span style="white-space:pre">	</span>JK: Jak pan profesor pamięta swoje czasy studenckie, które przecież przypadły na bardzo trudny okres?<span style="white-space:pre">	</span>MZ: No studenckie to było tak: w czasie wojny otwarto tam w Gorlicach też takie – to się nazywało Vorbereitungslehrgänge für Fachschule, kursy przygotowawcze dla szkół zawodowych. Ale w praktyce to była właściwie jakby gimnazjum, tylko nie było historii Polski, ale był język polski, tylko na takim tym... I to mi potem zaliczono jako czwartą klasę gimnazjalną, potem jak już wróciłem. Bo skończyłem te kursy, a potem jeszcze chodziłem na tajne nauczanie do paru tamtejszych profesorów. Między innymi był taki bardzo inteligentny, trochę odbijający od całego otoczenia, bo przedtem to był pracownik naukowy, taki profesor Zabierowski. Tam nagle jego wykłady były takie, jak uniwersyteckie, w czasie tej, tej szkoły. Potem chodziłem do niego na lekcje. On się okazało, że był historykiem literatury, także germanistą. No więc tam brałem lekcje i niemieckiego, i literatury trochę. To mi potem zaliczyli jako pierwszą gimnazjalną, jak chodziłem tam w tym okresie 1941 do 1942, brałem udział w tym tajnym nauczaniu. No właśnie, no to mi zaliczono jako pierwszą licealną Tak że jak wróciłem, to musiałem tylko zrobić drugą licealną i maturę. (4; 00:20:00)<span style="white-space:pre">	</span>Ten profesor Zabierowski potem został – krótko był dyrektorem gimnazjum zaraz po wojnie w Gorlicach, a potem wrócił, został profesorem w Katowicach. Najpierw na tej Wyższej Szkole Pedagogicznej, a potem – nawet dziekanem tam był – potem na Uniwersytecie Śląskim. Bardzo… Wiem, że te wykłady to były takim olśnieniem. Robił też wykład z socjologii, zupełnie nowa, nieznana wtedy dziedzina na poziomie gimnazjalnym. Wszystko było takie bardzo kształcące wtedy. No niestety mi przerwały te aresztowania te całe naukę, bo już wtedy bardzo dużo korzystałem i się szybko bardzo uczyłem, jakoś to wchodziło łatwo do głowy. A potem musiałem przezwyciężać, po tej czteroletniej przerwie, To było bardzo ciężko się wciągnąć z powrotem. To parę miesięcy się męczyłem bardzo, ale potem jakoś z powrotem się... Cztery lata stracić w tym wieku to trudno odrobić było.<span style="white-space:pre">	</span>JK: A studia w Krakowie?MZ: Proszę?JK: A studia w Krakowie?<span style="white-space:pre">	</span>MZ: No studia w Krakowie to już, jak mówiłem, robiłem te dwa fakultety. Najpierw samą historię. Starałem się… Wtedy było taki system, że było pięć ogromnych egzaminów. Historia starożytna, to bardzo ciężko było zdać u profesora Piotrowicza, bo wymagał ogromnej, dużej wiedzy i dużo lektur trzeba było przeczytać, i w różnych językach. Potem był historia średniowieczna i nowożytna. Były trzy takie wielkie. Nowożytna i najnowsza razem. Trzy takie ogromne egzaminy. Oprócz tego były jeszcze nauki pomocnicze z historii i filozofia, w skład której wchodziła logika, psychologia i historia filozofii. Na dosyć takim dużym poziomie, bo to jeszcze Ingarden był profesorem. Tam było trudno zdać u niego. A potem jeszcze był… Potem wprowadzili jeszcze taki końcowy egzamin z wiedzy współczesnej właściwie. Tak że to niby te sześć egzaminów było takich. Ja zdałem już trzy, jak zacząłem studia prawnicze. A prawo to było dużo roboty. Jeszcze byli wtedy wielu wybitnych profesorów na wydziale prawa, jeszcze Wolter działał. Potem prawo międzynarodowe, to był Ehrlich. Tak że to były duże egzaminy. Tak że razem pięć lat oba fakultety.<span style="white-space:pre">	</span>JK: Miał pan wówczas czas na rozrywki?<span style="white-space:pre">	</span>MZ: No to zawsze było trochę czasu, pewnie. [śmiech]. Zawsze było trochę kolegów, zwłaszcza potem na wydziale prawa tośmy się bardzo bawili. [śmiech]<span style="white-space:pre">	</span>JK: Proszę o tym opowiedzieć.<span style="white-space:pre">	</span>MZ: Tak, no mimo wszystko było. JK: Proszę opowiedzieć o tych rozrywkach.MZ: Co?JK: Niech pan opowie o tych rozrywkach.MZ: Na wydziale prawa miałem ciekawszych kolegów niż na historii wtedy. Bo dopiero potem, na historii dopiero, jak już zostałem asystentem, no tośmy mieli ten klub i mamy do tej pory, co się spotykamy w kawiarni ciągle, prawie codziennie można, ktoś jest. Znaczy tam było… Mamy taki stolik profesorski w Grand Hotelu, zawsze na nas czeka. Przedtem to jeszcze trochę historycy, prawnicy niektórzy, trochę tam z dziedziny sztuki, teraz przychodzi dwóch profesorów malarstwa i rzeźby, trochę takich publicystów. No mamy taki, trudno to nazwać klubem, ale w gruncie rzeczy to jest coś w rodzaju klubu. Bez statutu, bo dwa tylko punkty zostały uzgodnione w ewentualnym statucie. Pierwsze, że nie będziemy sobie wzajemnie szkodzić, [śmiech] co jest teraz rzadką rzeczą na uniwersytecie. A drugie, że będziemy chodzić na własne pogrzeby. To początkowo było bardzo humorystycznie, ale jak byliśmy młodzi, młodymi asystentami i tak dalej, to było zabawne. Takie ograniczenia, a to teraz się robi coraz bardziej… Ja mówię, że najgorzej będzie miał ten, który pomrze ostatni. [śmiech]<span style="white-space:pre">	</span>JK: A inne rozrywki z okresu studiów?MZ: Proszę?JK: A inne rozrywki z okresu studiów?<span style="white-space:pre">	</span>MZ: No inne rozrywki… Czas był niewesoły, no bo tak: zagranicę nie wolno długi czas było w ogóle wyjeżdżać. Ja trochę przez ten rok, jak byłem na Zachodzie, to po wyzwoleniu trochę się tam włóczyłem, no głównie po Niemczech zachodnich. Tam miałem jeszcze różne przygody, o których nie wspominałem. Tm spotykaliśmy, spotkałem się raz przypadkowo z tą Brygadą Świętokrzyską NSZ-u i tak dalej. Różne tam miałem przygody, oprócz tych, co opowiedziałem. Ale potem była ta, aż do 1956 roku To była kompletna szpera. Pamiętam, pierwszy raz wielkie halo było, jak można było pojechać na słowackie Tatry. To dopiero po 1956 roku, po tych przemianach październikowych 1956 roku, to dopiero. A tak pierwszy wyjazd to w 1957 roku na Węgry pojechaliśmy na wycieczkę. To było wielkie… Potem w ramach tych tak zwanych demoludów było trochę łatwiej. No a żeby na Zachód jechać, to pierwszą wycieczkę taką, gdzie udało mi się dostać – zresztą z żoną, już nieżyjącą – to Politechnika urządzała. Taka nazywało się „Dookoła Europy”, to było w 1958 roku. Z namiotami, z własną żywnością, bo pieniędzy prawie nie było, nie można było wymienić. się trochę się tam nielegalnie czasem brało tych dewiz, ale tak to... To był taki pierwszy wyjazd na Zachód, tam do Austrii, Francji, do Szwajcarii, do Francji – takie robiliśmy, taką turę. Potem Paryż, potem Bruksela – tam akurat była wtedy wystawa światowa – potem Kolonia, Praga, taka pierwsza tura. No ale się spało pod namiotami. Potem jeszcze taka wycieczka była, (4; 00:30:00) jak był jubileusz uniwersytetu w 1964 roku. Przepraszam… [głos w tle]<span style="white-space:pre">	</span>Były takie ciężkie. Nawet przyznam się, że jak wróciłem do kraju, to byłem mile rozczarowany, bo… Wtedy to jeszcze i gospodarcza sytuacja w Polsce była lepsza niż w Europie zachodniej, początkowo. Dopiero się zaczęło gdzieś tak, ten kryzys gospodarczy, jak wybuchła wojna koreańska. To wtedy na całego te braki się w 1950 roku mniej więcej. Czyli te pierwsze parę lat to jeszcze było znośnie. A taka sytuacja polityczna to się zaczęła zagęszczać gdzieś no koniec 1948 roku, w 1949. To był ten okres stalinowski. To to było najciężej, to wtedy miałem też te kłopoty wszystkie. Znaczy potem też miałem, ale już nie na taką skalę. Już potem jak się, po 1956 roku to się całkiem sytuacja zmieniła. Raz, że na uczelniach wrócono do samorządu, do... Uczelnie uzyskały prawa wyboru władz. Oczywiście to było trochę limitowane, ograniczone, ale atmosfera się zupełnie zmieniła, lepiej było. Potem można było już do biedy podróżować. Zawsze były kłopoty finansowe z jakimiś wyjazdami, ale... Potem też te kontakty międzynarodowe naukowe się zaczęło nawiązywać. Też tam najpierw… Pierwszy raz pojechałem na dłuższe stypendium do Francji w 1962 roku. To przy okazji zwiedziłem całą Francję, łącznie z Korsyką. Ale też trochę tych naukowych kontaktów się tam... Tam był taki komitet historii II wojny światowej, tam miałem duże wejścia, tam publikowałem nawet w ich czasopismach. I te kontakty miałem najpierw z Francją duże, potem no oczywiście tutaj z sąsiadami: z Rumunią, z Czechosłowacją, trochę gorzej z Węgrami, ale też. A potem się też otwarły też, te stosunki polsko-niemieckie się poprawiły, to tutaj miałem też duże. Potem byłem jednym z organizatorów takich spotkań Akademii Europejskiej tak zwanej, która była Europäische Akademie w Niemczech. Potem tam udało się nawiązać te kontakty i przez prawie 20 lat jeździliśmy tam co najmniej raz do roku na różne konferencje. I to z UJ-u kilkanaście osób brało udział w tych, z tych tam: Baczkowski jeździł, Wyrozumski, Pułaski, wszyscyśmy tam jeździli. To byłem tam jednym z organizatorów tego całego, tych kontaktów z tą Akademią Europejską. To przy okazji się poznało wielką ilość profesorów z Niemiec zachodnich, z niektórymi utrzymuję kontakty do dzisiejszego dnia. Więc tak to było. Potem można było zacząć jeździć do Stanów Zjednoczonych, bo tam mam akurat kuzynki też. Się tak zaczęło, jak raz tam pojechałem, byłem w Instytucie Piłsudskiego, to potem dostałem od nich stypendium. No to byłem parę razy w Ameryce. Też tam te kontakty dosyć żywe na Wyspach Brytyjskich też. Też byłem chyba na uniwersytecie – to z tym Normanem Daviesem to pani słyszała – to on się u nas doktoryzował. Ja byłem recenzentem jego doktoratu. A Batowski był promotorem. No więc tak się to wszystko układało. Potem coraz, że tak powiem, te kontakty międzynarodowe się tego… Do Hiszpanii też jeździłem tam na konferencję w rocznicę tej wojny domowej, też tam miałem referat. Największe stosunki, naj tego to były z Francją i z Niemcami potem. W Belgii też byłem, parę razy też tam jeździłem na uniwersytet. Potem można było już więcej jeździć.<span style="white-space:pre">	</span>Oczywiście, że to czasem władze to… Znaczy potem już, ale zawsze kontrolowali po cichu. Trzeba było bardzo uważać za granicą, żeby nie podpaść, bo to pisali potem raporty różne agenci , zwłaszcza w Niemczech, to tam NRD miało te różne wtyczki, potem donosili tu. Kłopoty miałem, jak raz przywiozłem – na granicy mi zabrali sporo książek zagranicznych, to potem mnie nagabywali tutaj jacyś tacy smutni panowie [śmiech], ale jakoś... Wracałem z jakiejś konferencji we Francji, miałem pół walizki tych książek, mi zabrali wszystko. Potem mi niektóre oddali nawet, ale przedtem to... Takie były czasy. Z tym, że potem to już… Ta pierwsza konferencja, jak miałem zaproszenie, to jeszcze był taki profesor Sobolewski na wydziale prawa, to on i ja mieliśmy, byliśmy organizatorami tego pierwszego spotkania tam w tej Akademii niemieckiej – Europejskiej Akademii w Niemczech. To pierwsze zaproszenie, to nam odmówiły władze. Potem drugie zaproszenie dostaliśmy w następnym roku na jakąś konferencję, to nam zezwolili pod warunkiem, że dwie osoby wezmą udział według ich wyboru władz warszawskich. Zgodziliśmy się na to – jedna tylko pojechała ta z tych osób. Ale konferencja sama to przyjechał ambasador Polski z tego, potem dziennikarze, bo to była taka konferencja na temat stosunków niemiecko-polsko-francuskich. Ja tam miałem referat o stosunkach polsko-francuskich. Ale były dyskusje, ponieważ tam wynikły w tych dyskusjach te sprawy tych granic zachodnich polskich i tak dalej. Myśmy oczywiście raczej dbali o interes państwowy, narodowy. I to się w końcu na tyle spodobało tym wszystkim, co to słuchali, że potem nam już zezwalali na te kontakty, na te kontakty. Potem prawie że przez 20 lat tam jeździliśmy. I tam ja, i Podraza i Grodziski to byliśmy nawet członkami takiego instytutu, który tam powstał do spraw. europejskich. Tak że potem się to wszystko rozszerzyło. Ale to trzeba było manewrować tak trochę tak, jak sytuacja pozwalała na to. W końcu nabyło się te doświadczenia. Jak pisał Zweig w „Wychowanie pod Verdun”, żeby jakoś przeżyć. Do tej pory się udawało. No ja myślę, że tyle na dzisiaj. (5; 00:00:00)<span style="white-space:pre">	</span>JK: Panie profesorze, czy mógłby pan powiedzieć, jak pan pamięta pierwszy dzień wojny, dzień wybuchu wojny?<span style="white-space:pre">	</span>MZ: Oczekiwało się wybuchu wojny, bo w ostatnich dniach pokoju sytuacja już była napięta, została ogłoszona mobilizacja, potem cofnięto tą mobilizację – to dzisiaj wiemy, że na skutek interwencji sojuszników. Spóźniona mobilizacja powszechna została ogłoszona dopiero 30 sierpnia. Tak że… Ale w każdym razie no już pewna panika była wśród ludności, która opuszczała... Opuszczali tam zwłaszcza te uzdrowiska położone w pobliżu granicy słowackiej. Bo Gorlice były położone w pobliżu tej granicy, więc już zaczął się ten ruch. A w dniu 1 września to już się ukazały samoloty niemieckie na niebie. Tam bombardowań, powiedzmy, w tym rejonie nie było, te eskadry leciały dalej na wschód. Dzisiaj wiemy, że w Słowacji też były bazy niemieckie lotnicze i także od strony Słowacji nastąpiło też uderzenie tej jednej z armii niemieckich, z tych pięciu armii, które zaatakowały Polskę.<span style="white-space:pre">	</span>Nastroje były bardzo takie... Z tym, że początkowo nikt nie oczekiwał takiej klęski i tak szybko. że ona nastąpi w dodatku. No więc to był duży szok taki. Już 6 września zaczęły napływać wiadomości, że Niemcy znaleźli się już pod Nowym Sączem, czyli w pobliżu. Zaczęły się wycofywać różne oddziały polskie, zresztą nieliczne tam, znajdujące się w tym rejonie. I niestety, i nastąpiła taka trochę ewakuacja, znaczy nie zarządzona przez władze, ale spontaniczna, powiedzmy, ucieczka znacznej części ludności. Tak że myśmy też, moja rodzina uległa też trochę tej panice. Ponieważ ojciec miał tam jeszcze jeden majątek pod, w Dąbrowie Tarnowskiej konkretnie, więc postanowiliśmy się tam przenieść i wyjechać. I to wprawdzie… Ojciec miał samochód, tylko że akuratnie zostawił go w Krynicy, bo tam przebywał dość dużo, bo tam budował dom, domy właściwie. Wobec tego końmi udaliśmy takim wozem z całym... Moja mama, ojciec i ja, jeszcze mój młodszy brat, który dopiero miał 3 lata, niepełne nawet. Ale już nie mogliśmy do tej Dąbrowy dojechać, bo wojska niemieckie przecinały nam drogę. Próbowaliśmy ich jakoś ominąć, ale oni byli szybsi. Dzisiaj oczywiście doskonale znam, bo się zajmowałem kampanią wrześniową. Doskonale znam, wiem nawet, jakie dywizje niemieckie gdzie wtedy się znajdowały i posuwały się naprzód, i jakie oddziały polskie tutaj były, na tym odcinku. W każdym razie, że tak powiem, Niemcy dołapali nas, znaczy czołówki, 4 – jak się potem, jak teraz wiem – 4 Dywizji Lekkiej tej Zmotoryzowanej, zresztą dawne austriackie wojsko, no to przecięły nam drogę gdzieś w rejonie Radomyśla. Tam już pierwsze pod dostali się – jak na takiej leśniczówce tam nocowaliśmy – i tam pierwsze patrole niemieckie zmotoryzowane motocyklistów dotarły do tej wsi. I okazało się, że… Oczekiwaliśmy jak najgorszego traktowania, ale ten Wehrmacht nie zachowywał się tak bardzo brutalnie. W każdym razie tak że potem dotarliśmy okrężną drogą do tej Dąbrowy. Tam jeszcze ojciec i mama pozostali trochę dłużej, a ja z moją babcią, znaczy matką mamy, wracaliśmy tym wozem, tymi końmi z powrotem do Gorlic, do Nowodworza. Tam nastąpiły potem te przemarsze wojsk niemieckich tam od południa. Gorlice były zajęte przez 1 Dywizję Górską niemiecką. A potem jeszcze dalsze, rezerwowe dywizje niemieckie się przesuwały przez tamten teren. Po pewnym czasie wrócili także, znaczy matka i ojciec wrócili z tej Dąbrowy. Zaczęła się ten okres okupacja. Z tym że to, co widziałem, bo to za każdą armią niemiecką posuwały się takie oddziały, specjalne komanda złożone z policji, Gestapo i one się okropnie zachowywały. Przede wszystkim zaczęli się znęcać nad tymi Żydami, którzy tam w Gorlicach np. jakieś 40 – 50% mieszkańców to stanowili Żydzi. No więc te oddziały, Sonderkommanda, okropnie się zachowywały. Rabowali te sklepy, bili tych Żydów i tak dalej. To się to obserwowało. Natomiast Wehrmacht zachowywał się o tyle, o ile przyzwoicie, przynajmniej te dywizje, które tam się wtedy... W Gorlicach tam powstała komendantura, nawet przyjeżdżali do nas po mleko jacyś oficerowie. Zachowywali się dosyć przyzwoicie, dokąd nie nadeszła taka dywizja trochę później – aż przykro mówić, bo śląska dywizja, ale z niemieckiej części Śląska. Żołnierze przeważnie mówili po polsku, też umieli, znali język polski, ale się zachowywali okropnie! Oficerowie to byli tam ci junkrzy pruscy z tych okolic, przeważnie właściciele tych różnych majątków ziemskich, których na Śląsku było dosyć sporo. No więc zachowali się… Wiem, że tam w naszym domu najpierw próbowali stanąć kwaterą, znaczy sztab pułku tego wchodzący w skład. Dzisiaj wiem, że to była 239 Dywizja (5; 00:10:00) Piechoty niemieckiej, która przedtem zresztą zajmowała Katowice. Tam były też takie ekscesy, tam walki o tą wieżę, o tą wieżę spadochronową. Tak że to była specjalnie szowinistycznie nastawiona cała ta dywizja. Ojciec, jak ci oficerowie próbowali się tam u nas zatrzymać, to coś ich tam niezbyt przychylnie powiedział i za to oni zrezygnowali z kwatery w tym naszym dworku i przenieśli się do... Moja babcia miała tam naprzeciw, po drugiej stronie tej drogi też dom i tam do niej zamieszkali, Ten sztab tego pułku, który tam stacjonował.. A nam dali tych, zakwaterowali kilkudziesięciu żołnierzy tego Mannschaftu. Okropnie się oni zachowywali!. Wszyscy mówili po polsku, ale trzeba przyznać, że… I dokonali takich także w tych budynkach gospodarczych, tam gdzie było siano, to zaczęli to…. To była dywizja – mieli te zaprzęgi konne, nie była dywizja zmotoryzowana, tylko tak że te tabory były konne. I dokonali wielkich zniszczeń tam w całej tej gospodarstwie. I potem oni niby oficjalnie mieli płacić za te zniszczenia. Pamiętam, ponieważ już ojciec nie chciał sam, bo się naraził tym oficerom i wysłał mnie – ja miałem ile, 14 lat, ale znałem o tyle język niemiecki, może nie perfekt, ale w każdym razie na tyle, że mogłem się porozumiewać tym językiem. Poszedłem tam do tego sztabu z tym, żeby zapłacili za te szkody, które tam wyrządzili. A ci wpadli w złość. Pamiętam taki junkier pruski chyba z tytułem „von” zaczął na mnie krzyczeć i mówi mi tak, że przecież stacjonowało tyle i tyle koni, tyle i tyle mogli zużyć siana, owsa itd., a nie więcej. A ja mówię na to: To ja nie wiem, ile oni mieli rzeczywiście zużyć, ale co faktycznie się stało to mogę powiedzieć. A on mówi, o to zagroził mi rozstrzelaniem, tak się zachował. Oczywiście tam zapłacili jakąś kwotę, taką jaką oni sobie wyznaczyli, która tylko może, ja wiem, w 30% odzwierciedlała to, co rzeczywiste straty tam nastąpiły w tym folwarku. Tak że to była chyba w ciągu – potem różne oddziały stacjonowały, ale trzeba powiedzieć, że ta śląska dywizja to była najgorsza. I to niby Ślązacy, którzy znali język polski. Zresztą to potem była reguła, że z tych nadgranicznych, powiedzmy, regionów Rzeszy, Niemiec czy Austrii, to najwięcej się wywodziło tych hitlerowców i potem także gestapowców. Bo jak miałem przesłuchania na Gestapo, to też taki jeden, co mnie torturował, co tłumaczył niby, to był ze Śląska, nawet polskiego Śląska. A dwóch innych gestapowców było Austriakami – oczywiście hitlerowcy, ale pochodzili z terenów południowej Austrii przygranicznych, graniczących ze Słowenią, z Jugosławią ówczesną. Tam ten Hitler się najwięcej szerzył. <span style="white-space:pre">	</span>Zresztą z tymi Ślązakami to też, ta ludność śląska… Zresztą później, jak byliśmy w tym obozie Breslau-Lissa, to jak potem nas prowadzili przez te 3 dni do Gross-Rosen – to już był styczeń 1945 roku – to też ta ludność wygrażała nam pięściami. A tym esesmanom, co nas właśnie konwojowali wtedy, to im dawali ciepłe płyny, herbatę, strawę jakąś itd. Tak że to tego rodzaju doświadczenia były jeśli chodzi o tych Ślązaków. No bo na przykład w głębi Niemiec – pewnie, że już wtedy może jak nas prowadzili z Buchenwaldu do Weimaru, gdzie nas załadowano na pociąg, na transport, to tam ludność raczej była przychylna do tych więźniów. Być może, że się już obawiali, bo to już zbliżał się koniec III Rzeszy, ale nawet próbowali niektórzy nam tam podać coś. Tak że jakoś inaczej ta ludność tamtejsza, przynajmniej częściowo, część tej ludności się zachowywała. Potem, jak się okazało, jak już byliśmy tam na tym lotnisku, to wiadomo, że nie cała ludność – mieliśmy różne incydenty tam, gdy byliśmy jako załoga tego lotniska, o czym już pani mówiłem. Ale tak to mniej więcej wyglądało.<span style="white-space:pre">	</span>A potem zaraz się zaczęła ta konspiracja, już tak jak ludzie trochę ochłonęli. Szok był straszny, ta klęska, załamanie się państwa. Tak jak domek z kart to się wszystko rozleciało tak szybko. To był szok ogromny, bo przedtem ta propaganda, oficjalna prasa to w ogóle ukrywała rzeczywisty stan rzeczy, potęgę Niemiec itd. To nawet przed wojskiem ukrywano. W tych pismach przeznaczonym dla oficerów – to teraz, dzisiaj wiem o tym, bo znane mi są „Bellona” i te inne pisma, które wówczas wychodziły – to celowo ukrywano wiadomości o zbrojeniach Niemiec, zresztą także i drugiego sąsiada, Związku Sowieckiego, żeby, powiedzmy, nie tworzyć takiego uczucia beznadziejności nawet wśród kadry oficerskiej. Tak że tylko najwyższe władze sobie częściowo zdawały sprawę i nie bardzo. Ale nawet i one – jak wiem z badań, które prowadziłem – też nie bardzo wierzyły informacjom wywiadu polskiego na temat tego, co się szykuje. Zwłaszcza Rydz-Śmigły nie wierzył, że wojna wybuchnie. Rozmawiałem swego czasu z ministrem Kwiatkowskim, który był wicepremierem i zarządzał skarbem państwa. I właśnie mówił, że tam było przeznaczone 4 mld złotych rezerwy takiej na wypadek mobilizacji, na koszty mobilizacji. (5; 00:20:00) No więc nie przeprowadzono w porę tej mobilizacji, bo obawiano się, że wojna nie wybuchnie, że się jednak Hitler nie zdecyduje. Kwiatkowski mówił, że miał obawy, że jeżeli za wcześnie wyda te pieniądze, to potem załamie się złotówka, załamie się cała gospodarka. Ale że, gdyby mu Rydz-Śmigły powiedział o rzeczywistym stanie, to by się nie oglądał na te sprawy, tylko by był za tym, żeby mobilizację wcześniej ogłosić. To oczywiście potem wszystko wyszło, to znaczy ja się dowiedziałem, bo się zajmowałem tymi sprawami naukowo już później. Ale wtedy to był potężny szok. Potem zaczęło się trochę oddolnie organizować to społeczeństwo. Zaczęli napływać – to już opowiadałem chyba, że ci uchodźcy, którzy się próbowali na Węgrzy przedostać się poprzez Słowację tam. I w ten sposób także przybył do nas ten przyszły komendant obwodu Gorlice ZWZ. Ojciec mu pomagał tam trochę w rozeznaniu tych środowisk, prowadził tam różne rozmowy z różnymi przywódcami lokalnych stronnictw: z ludowcami, z socjalistami, nawet z organizacjami żydowskimi. Bo tam one były podzielone, tam byli ci syjoniści, którzy… Też tam sporo tej młodzieży żydowskiej było zaangażowanej w ten ruch syjonistyczny, który niby był gotowy do, lansował emigrację do Izraela. Ten cały ruch był nawet – jak dzisiaj wiemy – trochę wspomagany przez władze polskie przed wojną. Tam nawet drugi oddział sztabu głównego nawet trochę instruował tych przywódców późniejszych tych organizacji Hagany tej żydowskiej. Więc tam oni te z nimi też prowadzili, z Bundem, bo jeszcze był Bund jako socjalistyczne ugrupowanie żydowskie To ojciec tam. Z endekami też tymi przywódcami rozmawiał, żeby jakoś doprowadzić do tej bazy, żeby ta baza tej całej konspiracji była możliwie szeroka. Z ludowcami najwięcej chyba było, bo akurat kilku takich przywódców tam się znalazło tego ruchu ludowego też w tym terenie. A ten „Werner”, czyli Waldeck właściwie, bo „Werner” to był jego pseudonim, potem zajął się tą sprawą wojskową przede wszystkim. Zaczął tam montować tą organizację już wojskową, tam paru oficerów zostało zaangażowanych, którzy przebywali tam na tym obszarze. Taki był. Nadal była ta – przez cały okres późnej jesieni i zimy tej 1939 na 1940 – to byli jeszcze ci uciekinierzy na Węgry. To też w to się osobiście trochę mieszałem tam w te sprawy i trochę byłem używany jako ten łącznik tam z różnymi osobami właśnie w ZWZ w tym okresie. Za to potem dostałem to odznaczenie z Londynu. Pokażę pani może. [pokazuje]<span style="white-space:pre">	</span>JK: Krzyż Zasługi z Mieczami, tak? Krzyż Armii Krajowej. Oba są z Londynu, tak? MZ: Tu jeszcze. Tak, tak.JK: Legitymacja Krzyża Armii Krajowej. Koło Byłych Żołnierzy Armii Krajowej. Kiedy pan profesor uzyskał te odznaczenia?<span style="white-space:pre">	</span>MZ: To mi nadali jeszcze – tu jest data – w 1944 r. na skutek różnych meldunków, które wyszły tam z tego obwodu.<span style="white-space:pre">	</span>JK: Ten chyba w latach siedemdziesiątych, prawda? W roku 1970.<span style="white-space:pre">	</span>MZ: A to dopiero później dostałem, jak była możliwość, bo wtedy to było bardzo groźne, jakby… Tak że nie mogłem ani tego. Dokumentację dopiero później, jak już zelżało u nas. JK: Tak, tak.MZ: I tak miałem kłopoty z powodu przynależności do AK w tym okresie stalinowskim na uniwersytecie.<span style="white-space:pre">	</span>JK: Proszę może opowiedzieć o tych problemach.<span style="white-space:pre">	</span>MZ: No to znaczy ja trochę o tym w tym wywiadzie, który był w „Alma Mater” tam coś wspominałem o tych sprawach. Ale to już byłem asystentem. Bo te pierwsze lata po wojnie, to… Zresztą ja wróciłem dopiero po roku z Zachodu, przeszło roku dopiero wróciłem. W dokładną rocznicę aresztowania, 2 czerwca dopiero się zjawiłem w Gorlicach, ale po 4 latach nieobecności, z tego 3 przeszło, znaczy 3 lata prawie byłem w tych więzieniach i obozach. Ale potem jeszcze byłem tam w Niemczech zachodnich głównie, na Zachodzie. Więc te pierwsze lata jeszcze były no nie takie – oczywiście, tam działała konspiracja, głównie prawicowa, jeszcze jakieś niektóre oddziały AK się nie ujawniały w podziemiu. Ja wracałem to akurat, zza granicy, to wspominałem chyba, że mnie zatrzymał ten pociąg. Nie? Nie mówiłem?JK: Nie.MZ: Bo wracałem pociągiem. W Zebrzydowicach była taka stacja dla repatriantów z Zachodu. Jechaliśmy takim towarowym pociągiem, to osiem dni byliśmy w podróży w takich wagonach bydlęcych. I przyjechaliśmy do Zebrzydowic i tam nas przyjmowali. Oczywiście były te organa bezpieczeństwa itd. Tam nam dali takie zaświadczenia, że wracamy do kraju, repatriacja itd. Stamtąd potem chciałem wrócić właśnie do Gorlic, do domu. Przedtem miałem kontakty z mamą listownie . Z tym że pani tez już chyba z tych listów, z tej książeczki wyczytała. Wsiadłem na pociąg taki tam Zebrzydowice – Chabówka, ta linia podkarpacka. Potem z Chabówki w stronę Sącza. Na wschód od Chabówki pociąg został zatrzymany przez partyzantów. (5; 00:30:00) [śmiech] Dzisiaj wiem, że to była ta grupa „Ognia” tak zwanego, czyli Kurasia. No, wyglądało to bardzo groźnie, bo oni zatrzymali ten pociąg, wszystkich legitymowali, co byli w pociągu, niektórych wyciągali i strzelali. Przypuszczam… Ja się nie orientowałem, jaka tam sytuacja jest w kraju, ani nie słyszałem o żadnym „Ogniu” itd., bo to tej informacji wtedy nie było. W końcu siedziałem w tym przedziale i tam przyszedł jakiś oficer w randze kapitana niby i wylegitymował mnie. Miałem oprócz tej repatriacyjnej tego zaświadczenia, to miałem jeszcze legitymację z Buchenwaldu, że byłem więźniem. Więc wypytał mnie, a potem dał mi spokój, jeszcze nawet zasalutował i poszedł. Co się tam działo, kogo tam postrzelali? Prawdopodobnie wyszukiwali różne osoby związane z tym już nowym reżimem, bo to… Tak że to było pierwsze takie zetknięcie. Nie zorientowałem się jeszcze, jaka jest rzeczywista sytuacja. <span style="white-space:pre">	</span>Jak wróciłem do Gorlic – miałem obowiązek zameldowania się tam u władz bezpieczeństwa lokalnych. Więc tam mnie wypytywali o różne rzeczy. Ja się tam nie orientowałem, jak tam dalej konspiracja po moim aresztowaniu. Znaczy nie tyle aresztowaniu, ile po wywiezieniu, bo jak jeszcze siedziałem w Jaśle w tym więzieniu, to się tam trochę orientowałem. Zresztą kto to został następcą, następnym komendantem, bo też już był aresztowany ten Bandrowski. Ale potem, już w Oświęcimiu, to już się nic nie wiedziało, co się tam dzieje. Można było tylko z prasy niemieckiej ewentualnie coś wyczytać. Zresztą czytałem tą prasę niemiecką, bo tam można było. Była o tyle dostępna, jak ktoś chciał. Te komunikaty wojenne, to można było wyczytać z tej prasy. To chodziło o taki „Krakauer Zeitung”, to była niemiecka gazeta wychodząca w Krakowie. Jeszcze wychodził, można było uzyskać ten „Völkischer Beobachter”, to było takie partyjne pismo niemieckie, narodowosocjalistyczne. Także od czasu do czasu można było to pismo takie, taki tygodnik „Das Reich”, tam Goebbels pisywał artykuły. Tak że potem, jak mi się troszkę ustabilizowała ta sytuacja w obozie, w Auschwitz, to mogłem czytać tą prasę. Mnie te rzeczy zawsze pasjonowały. Ale tam nie było wiadomości na temat podziemia polskiego. Dopiero później, jak powstanie warszawskie, to trochę było tam w prasie niemieckiej jakoś odzwierciedlane było.<span style="white-space:pre">	</span>Ale na razie mi dali spokój tam. Jak się zameldowałem tam, specjalnie, mówię, w tym pierwszym okresie musiałem się zabrać do nauki, żeby nadrobić trochę. Jak już wspominałem, bardzo z oporami to szło. Początkowo, tych parę miesięcy to musiałem się bardzo walczyć ze sobą, żeby się z powrotem wciągnąć do nauki. Kuratorium mi zaliczyło kursy te przygotowawcze za czwarty rok gimnazjum. Jeszcze mi zaliczyli tajne nauczanie, w ostatnim roku przed moim aresztowaniem, za pierwszy rok licealny, ale mi kazali – nie mogłem od razu zdawać matury, tylko musiałem jeszcze przez rok chodzić do liceum w Gorlicach. Tak to było wtedy. Ale już jakoś przezwyciężyłem te opory, jakie wynikały z czteroletniej przerwy w nauce. I potem już szło mi coraz lepiej. Potem zacząłem studia, najpierw historyczne, potem także i wydział prawa, oba naraz potem. Z tym, że system był taki, że – to już mówiłem zdaje się o tym – na historii były te wielkie egzaminy, starałem się zdać jak najwięcej zanim rozpocząłem – tych historycznych egzaminów – zanim rozpocząłem te studia prawnicze. A potem, już się zaczęły te reformy, już w końcowym okresie moich studiów już się zaczęły te naciski ideologiczne. Ale dopiero wtedy się zaczynały. Pamiętam pierwszy taki referat, ktoś przyjechał, zresztą późniejszy taki profesor Halper i zaczął o materializmie dialektycznym, historycznym – wygłosił taki odczyt. To była zupełna nowość, mało się kto w tym orientował. Ale dopiero wtedy zaczęły się te takie stopniowo tam wprowadzono do całego systemu te. Znaczy na historii już mnie to tak bardzo nie objęło. Musiałem tam zdawać taki egzamin, się nazywało: „O Polsce i świecie współczesnym”. Taki profesor Sieradzki, który był działaczem partyjnym. Ale potem te egzamin u niego… On doktorat zrobił jeszcze przed wojną w Polsce, u Bujaka, u profesora Bujaka we Lwowie. Z tym że Bujak mu zabronił publikować tą jego pracę doktorską, bo jeszcze ma pewne mankamenty. On mimo to opublikował tę pracę. Potem był gdzieś w Wilnie, i tam napisał taką broszurę. Stanowiła taki pean o Rydzu-Śmigłym. [śmiech]. A ponieważ po wojnie został członkiem partii i stał się takim, że tak powiem, trochę wojującym niby marksistą, więc podobno jeździł po bibliotekach wszystkich i wycofywał tą swoją broszurę, żeby ten. Potem naraził się. Był taki działacz socjalistyczny, mianowicie Bolesław Drobner. On był przed wojną, on był nawet w Legionach Piłsudskiego w czasie I wojny światowej, potem przed wojną był związany z ruchem socjalistycznym. I tutaj zorganizowano chyba w 1949 roku taką wystawę „Czerwony Kraków”, gdzie wskazywano na te tradycje, i tam Drobner był zaangażowany. On potem był o tyle dobrze widziany, że znalazł się chyba w Związku Sowieckim (5; 00:40:00) i potem go wciągnęli trochę do tego i nawet jak były te rokowania w sprawie Lwowa, to nawet tam zabierał głos, żeby to jednak. Po pewnym czasie był taki okres, że jeszcze Polacy mieli pewne nadzieje, że Lwów uda się utrzymać w rękach polskich. Drobner tam też był zainteresowany. Ale jak tą wystawę organizowano – to było tu w Pałacu pod Baranami, zabraną Potockim – Sieradzki wtedy na jakimś zebraniu powiedział: Wara sprzedawczykom socjaldemokratycznym od czerwonego Lwowa. Drobner się wściekł [śmiech], ponieważ wiedział, coś słyszał, że Sieradzki był związany, trochę się podlizywał sanacji przed wojną, wygrzebał gdzieś tą jego broszurę o Rydzu-Śmigłym. Jak to doniósł władzom, to Sieradzkiego wyrzucili z Krakowa i przenieśli chyba do Poznania albo coś gdzieś, karnie. Ale zanim to nastąpiło, to ja akurat zdawałem ten ostatni egzamin na historii z tej Polski i świecie współczesnym, właśnie u Sieradzkiego. Tak mu się podobały moje odpowiedzi, że chciał mnie zatrzymać jako asystenta. Na szczęście go potem przenieśli i do tego nie doszło. No bo Sieradzki tam no niby także historią się zajmował, nawet prowadził takie badania na temat, powiedzmy tej, 1846 roku w Galicji, tych ruchach chłopskich itd. No więc nie tylko Tak że ta moja rzekomo asystentura upadła. Mogłem jeszcze… Jeszcze Miałem egzaminy na wydziale prawa jeszcze, gdzie już też trochę mnie nowy program studiów załapał. Nie trzeba było chodzić, tak jak, obowiązkowo na wszystkie ćwiczenia i zdawać wszystkie egzaminy itd. Jeszcze na razie uniknąłem tej asystentury, ale potem, w rok później, jak już obroniłem pracę magisterską na historii – ona się dosyć podobała – i już zostałem zaangażowany jako asystent, ale na wydziale historycznym, to już lepiej było. (6; 00:00:00)<span style="white-space:pre">	</span>Ale wtedy zaczęła się już ten okres tej presji ideologicznej. Te wszystkie organizacje młodzieżowe... Zaczynał się ten okres stalinowski, to już tak gdzieś od 1949, 1950 rok. To trwało tak gdzieś do 1956 roku. Po Październiku to wszystko, że tak powiem, zelżały te presje. Nawet już – no nie bezpośrednio po śmierci Stalina, która jak wiadomo miała miejsce w marcu 1953 roku, ale tam jeszcze co najmniej rok, mniej więcej, utrzymywał się ten kurs. Ale już tak w 1955 roku to już prasa zaczęła, tutaj różne pisma: „Po Prostu”, to młodzieżowe pismo, przedtem bardzo komunistyczne, zaczęło już prowadzić tutaj prowadzić politykę taką rewizjonistyczną, jak byśmy dziś nazwali. Poza tym „Przegląd Kulturalny”, „Nowa Kultura” – te pisma już sobie pozwalały na bardzo dużą krytykę tego, co się dzieje. Więc ta odwilż się zaczęła robić. Potem 1956 rok – najpierw wydarzenia w Poznaniu, a potem VIII plenum i przyjście Gomułki, powrót do władzy – zmienił tę sytuację, zwłaszcza także na uczelniach, które uzyskały autonomię z powrotem itd. Ale ten okres stalinowski był bardzo przykry. <span style="white-space:pre">	</span>To mówiłem o tym w tym przeglądzie, w tym „Alma Mater” – tam mieliśmy takie koło naukowe, w ramach koła naukowego taka sekcja historii wojskowej. (To pani czytała to.) Mnie te rzeczy zawsze interesowały, można powiedzieć, od dziecka. Tam robiliśmy różne spotkania, odczyty, referaty. I jak to doszło do wiadomości, że tak powiem, Sztabu Generalnego – tam chcieli robić Wojskowy Instytut Historyczny, był taki generał Kuropieska, który wtedy wyszedł tam akurat z więzienia chyba, bo też był oskarżony w tym procesie generałów, potem był niby organizatorem tego Wojskowego Instytutu Historycznego – i tam chciał ściągnąć nas. Przyjechał taki pułkownik do Krakowa, przeprowadzał z nami te wszystkie rozmowy. Chcieli nas po prostu zmobilizować i wziąć do tego Instytutu Wojskowego. Ale mnie nie wzięli, dlatego że miałem te „haki”. Pochodzenie społeczne, to raz. Drugie, że siedziałem przeszło rok na Zachodzie w amerykańskiej strefie – to było podejrzane. A przede wszystkim, że byłem w AK. To już były takie haki, że… Drugi też był taki, też późniejszy profesor Remigiusz Kozłowski, to on był znowu w konspiracji tej prawicowej chyba, związany z endecją chyba. To też go nie wzięli do tego. Natomiast trzy osoby z naszej tej grupy, bardzo aktywnej, to wzięli do wojska. Zresztą tam potem zrobił, Wimmer został profesorem, z tym że on się zajmował potem historią raczej XVII wieku, ale wojskową. Parę książek dobrych napisał na ten temat. Tą „Historię piechoty polskiej”, potem „Wojna polsko-turecka”, „Odsiecz wiedeńska”, potem „Wojsko polskie w dobie wielkiej wojny północnej”. Drugim to był Marian Krwawicz. On potem został zastępcą redaktora „Wojskowego Przeglądu Historycznego”, który wychodził. To takie, można powiedzieć, zasłużone pismo, dlatego że tam już troszkę jakby władze patrzyły przez palce. Tak że to pismo ma duże zasługi jeśli chodzi o tą historię II wojny światowej. Jakoś cenzura była troszkę bardziej łagodna odnośnie tych spraw, zwłaszcza do dziejów kampanii wrześniowej 1939 roku, w ogóle historii II wojny światowej. Ale także i wcześniejsze rzeczy czasem tam drukowano, dotyczące ale głównie historii najnowszej. Pismo ukazywało się chyba od 1956 roku do 1990 któregoś, przez 40 lat, taki kwartalnik. Potem nawet byłem tam w komitecie redakcyjnym – mnie tam ściągnęli jak już miałem jakiś dorobek naukowy w tej dziedzinie – przez szereg lat byłem tam w komitecie redakcyjnym. No jeszcze taki był, też już profesor, Nowak, to się zajmował dawniejszą tą historią wojskowości polskiej, też miał dosyć duży dorobek. Wreszcie i Sikorski też – bo to nazwisko popularne, jeden z Sikorskich też tam coś trochę, jego też wzięli i tam potem miał jakiś dorobek naukowy. No więc to było takie wtedy.<span style="white-space:pre">	</span>Drugi incydent taki, co o mało mnie nie wylali z uniwersytetu, to było spowodowane tym, że... To już wtedy, to już przyszła Bobińska, ona w 1950 r. była skierowana do Krakowa. Jej mąż był, zresztą drugi mąż, chyba był też chyba ministrem repatriacji po wojnie, potem jakiś miał konflikt z Bierutem i wyrzucili go. Poszedł do Krakowa na dyrektora Biblioteki chyba Wojewódzkiej. Przedtem był w ruchu komunistycznym, przed wojną, ale jak były te czystki chyba komunistów, to poszedł do lagru. Ale wyszedł, nie stracili go, życie zachował. Potem jak tam zaczął Stalin, doszedł do wniosku, że trzeba montować jakąś ekipę, która mogłaby współpracować z Sowietami, to go też wyciągnęli tam jakoś. Jeśli chodzi o Bobińską, to też jej ojciec był związany z ruchem komunistycznym. I potem jak w chyba 1937 albo 1938 roku był aresztowany tam w Sowietach i skazany. (6; 00:10:00) To znaczy oficjalnie dostał wyrok 10 lat bez prawa komunikowania się, co oznaczało wyrok śmierci. Natomiast jego żonę i tą Celinę wysiedlili z Moskwy gdzieś tam na wieś, na Syberię, jakiś czas. Dopiero mogły powrócić, jak się tam zaczęły, próbowali tam zmontować ten cały ruch. Jak ona wróciła do Polski… Znaczy studia odbyła tam w Moskwie. Trzeba powiedzieć, że była bardzo inteligentną osobą. Chociaż miała tam pewne luki może w wykształceniu, erudycji takiej, powiedzmy. Ale skierowano ją tu, jak męża do Krakowa przenieśli, to ona też tu wróciła. I na uniwersytet niby jako taka osoba mająca duże znajomości tam w tych sferach ówczesnych rządowych, lewicowych w Warszawie, tutaj stała się ważną osobistością, mimo że była tylko formalnie najpierw zastępcą profesora, potem dopiero została profesorem, po jakimś czasie. Ona była… Ale wracając do moich spraw. Mianowicie, została kierownikiem Katedry Historii Polski. Przy Katedrze było paru innych profesorów, mianowicie także profesor Mościcki, u którego ja robiłem pracę magisterską. Oni mnie poparli także na to stanowisko asystenta i zostałem asystentem, tuż po ukończeniu magisterium w 1951 roku. I po pewnym czasie, chyba po roku też, wprowadzono tą nową ustawę. Mianowicie zlikwidowano – na wzór sowiecki zlikwidowano doktoraty i wprowadzono stopień tzw. kandydata nauk. To było coś więcej może niż doktorat, bo jak ktoś to uzyskał, to od razu zostawał docentem. Wprowadzono też tzw. aspirantury. To najpierw zdawało się, że to jest coś lepszego, niż asystentura. I tam podali mnie na tą aspiranturę. Wtedy tam ktoś zrobił donoś, że to jak to, moje pochodzenie społeczne, że Armia Krajowa, co to tego. I wtedy mnie chcieli wyrzucić z uniwersytetu. Tak że miałem te kłopoty, to trwało dość długo. Ale muszę powiedzieć, że w dużej mierze Bobińska mnie obroniła. Zresztą nie tylko tam ona interweniowała. Jeszcze tam Drobner wtedy był dyrektorem administracyjnym uniwersytetu, też tam przez kogoś, ale głównie to, że Bobińska. Ona była tym kierownikiem wtedy takiej wielkiej katedry. Bo tam był Mościcki, był Lepszy, późniejszy rektor, potem jeszcze Emanuel Rostworowski – jego też chcieli wyrzucić, no bo hrabia, no to jakże mógłby być. Ale też go uratowała. Owsińska też miała takie pochodzenie niewyraźne, też ją chcieli usunąć za pochodzenie. Więc takie to były czasy. Ale na tyle, że mogłem wrócić na to stanowisko asystenta. To się potem okazało korzystniejsze niż aspirantura, bo już miałem tę drogę, jak potem zacząłem publikować prace, to już awansowałem stopniowo. Byłem starszym asystentem, potem adiunktem, doktorat zrobiłem dość szybko. Znaczy miałem już prawie zostać tym kandydatem nauk, bo miałem wszystkie – tam były trzy takie ogromne egzaminy, z tego jeden z filozofii się zdawało w takiej komisji w Warszawie, gdzie było 14 osób. Tośmy zdawali Krawczuk, ja, jeszcze tam ktoś i Owsińska też. Zdałem ten egzamin już, potem jeszcze następny, tak że miałem już te wszystkie egzaminy. Pracę miałem już napisaną. Ale wtedy właśnie zmieniono, z powrotem wrócono do doktoratów, tak że mi ją uznano tylko za doktorat. A w dodatku o tyle była sprawa skomplikowana, że ponieważ byłem w tej katedrze kierowanej przez Bobińską, ona tutaj utworzyła taki zespół do badań agrarnych I miałem pisać całkiem inną pracę u niej. Zresztą wszedłem w tą tematykę agrarną, bo to my robiliśmy duże kwerendy w całej Polsce, w tych księgach różnych: grodzkich, ziemskich, itd., referendarskich, w tych archiwach dotyczących głównie, powiedzmy, XVIII wieku. W czasie tych badań tam wyszła mi jedna spraw taka niejasna. Jak zacząłem grzebać, że tak powiem, skąd te takie powinności u pewnych kategorii chłopów się ujawniły, które stanowiły jakiś dość istotny procent tych ich obciążeń, to wyszło mi, że cofając się coraz bardziej w średniowiecze, że to są pozostałości jeszcze takich średniowiecznych ciężarów feudalnych, częściowo z XII, potem zwłaszcza z XIV wieku. Po kryjomu zrobiłem z tego rozprawę doktorską, nic nie mówiąc Bobińskiej. Oficjalnie niby ciągle utrzymywałem, że pracuję nad doktoratem. Ona mi taki temat dała o miasteczkach, o roli miasteczek w XVIII wieku tu w rejonie Małopolski. Rzeczywiście zebrałem dość sporo materiałów do tych miasteczek, ale chciałem wykorzystać to znalezisko naukowe, bo to była... I dałem jej tą pracę. Ona najpierw się oburzyła i cały rok praca… mi przytrzymała ten doktorat mój. Dopiero, jak się ukazała ta praca drukiem, to wtedy mogłem obronić ten doktorat. I to dopiero jeszcze się radziła profesora Vetulaniego itd., jak on zrobił taką dość entuzjastyczną recenzję. Bo to było rzeczywiście coś nowego. No więc dopiero wtedy się zgodziła, obroniłem ten doktorat, ale w rok po zakończeniu, faktycznie po zakończeniu tej pracy. Dopiero jak drukiem się ukazała.<span style="white-space:pre">	</span>Potem się przerzuciłem (6; 00:20:00) po cichu na historię nowożytną, najnowszą, też na razie nic jej nie mówiąc. [śmiech] Zacząłem jeździć do Warszawy, tam akurat wtedy to Centralne Archiwum Wojskowe zostało, że tak powiem, udostępnione. Zacząłem coraz bardziej w to wchodzić. Potem ona wreszcie skapitulowała i habilitację już zrobiłem z właśnie z tej historii najnowszej, militarnej można powiedzieć, bo to były wojskowe aspekty tego kryzysu czechosłowackiego 1938. Ale to był tylko jeden fragment z tych dużych kwerend, które tam robiłem. Bo się najpierw próbowałem zająć historią wojny prewencyjnej w 1933 roku, niedoszłej, i sytuacją międzynarodową Polski w tym okresie, ale na szeroko pojętym tle europejskim. Tak że potem już właśnie wszedłem w tą tematykę. Na tej zasadzie też mnie tam wciągnęli potem do tej redakcji „Wojskowego Przeglądu Historycznego” i tak to. A potem przyszły te następne, większe moje prace, w tym wywiady się zacząłem zajmować. To też był temat wtedy dosyć taki śliski, bo wiadomo, że II Oddział Sztabu Głównego to także zwalczał komunistyczną propagandę itd., więc cenzura bardzo była uczulona na to. Ale wreszcie udało się tam nam opublikować – zresztą z takim kolegą z Warszawy – takie raporty polskiego wywiadu na temat przygotowań niemieckich do ataku na Polskę. Ale we wstępie była taka historia, obszernym dość, historia polskiej „Dwójki”. To to było trudne do przełknięcia przez cenzurę, ale jakoś – wtedy działającą jeszcze. Bo były pewne zapisy w cenzurze. Jak umarł generał Kukiel, tam się jedno z pism zwróciło się do mnie, żeby napisać jego życiorys. Napisałem, tylko dopiero ten artykuł mógł się ukazać po zniesieniu cenzury, czyli w 8 lat potem. [śmiech] Tak to wtedy było.<span style="white-space:pre">	</span>JK: Czy wobec tego pan profesor był napiętnowany przez Służbę Bezpieczeństwa?<span style="white-space:pre">	</span>MZ: No to znaczy, jak był ten 1968 rok, te wydarzenia, to wtedy wszystkich tak bardzo penetrowali. Wiem, że paru studentów się do mnie zwracało, znaczy przychodziło, że się mną bardzo interesowali, jakie są moje wykłady, jakie są... Ja już wtedy byłem po habilitacji, już prowadziłem wykłady normalne – zresztą jeszcze przed habilitacją prowadziłem wykłady. A w dodatku, byłem już kierownikiem też takiego Zakładu Współczesnych Stosunków Międzynarodowych w Instytucie Nauk Politycznych na Wydziale Prawa, bo też tam... Oni wtedy nie mieli jeszcze kadry, a tą politologię tam zaczęto tworzyć. Tam przez kilkanaście lat byłem kierownikiem różnych zakładów właśnie na Wydziale Prawa w Instytucie Nauk Politycznych przy Wydziale Prawa. No więc pod lupę brali, ale jakoś… Wtedy to był okres już taki, że ten Moczar zmieniał politykę w stosunku do osób związanych z podziemiem. No to o ile przedtem moja przynależność do AK to była przeszkodą, to wtedy już to przestało, że tak powiem, przeszkadzać w jakiejś karierze. No więc wtedy nie miałem problemów. <span style="white-space:pre">	</span>Natomiast no już potem miałem coraz szersze te jak można było jeździć za granicę i te stosunki międzynarodowe się układały. Ja się zajmowałem historią powszechną, więc te kontakty były coraz żywsze. Byłem członkiem tych paru korporacji międzynarodowych. Kontakty miałem już międzynarodowe, zwłaszcza we Francji najpierw, ale nie tylko. Bo w Niemczech dużo później dopiero. Trochę w Anglii, potem w Stanach też. Ale razu jednego wracałem z Paryża, z jakiejś konferencji i wracałem pociągiem. Miałem pół walizki tych publikacji tam, i „Kultury” i tych w ogóle, które były u nas zabronione. To mi niestety znaleźli. Była kontrola bagażu na granicy. I potem donieśli to na uniwersytet. Miałem taką wizytę takiego oficera, który... Znaczy trzeba powiedzieć, że przedtem też był taki zwyczaj, że jak ktoś jeździł za granicę, to często potem przychodzili tacy ciemni panowie i wypytywali o różne rzeczy, co się tam miało, jakie kontakty, itd. To wszyscy profesorowie, wszyscy w ogóle, co wyjeżdżali, to musieli przez to przechodzić. To miałem takie kontakty, ale to nie było… Byli na ogół bardzo uprzejmi, wypytywali. Można było mówić, co się chce, co się uważało za stosowne. Ja miałem już te liczne znajomości także wśród tych osób, Polaków, którzy byli zagranicą. Z nimi też rozmawiałem. W tych rozmowach, jeżeli w ogóle, bo to trzeba się było liczyć, że oni tam, te placówki polskie zagranicą obserwowały te wszystkie osoby i że na ogół informowały, o tym, jakie się tam miało kontakty itd. Trzeba było tak uważać, żeby w tych rozmowach, jeżeli się już tam miało te różne kontakty, to żeby to – może nie tak zawsze ukrywać. Ale to wtedy zawsze starałem się o tym jak najlepiej mówić, o tych osobach. <span style="white-space:pre">	</span>Muszę powiedzieć, że raz byłem na takim wyjeździe we Francji. A to już trochę później… Nie, nawet nie później – przed tą wpadką z tymi książkami. Nagle się tutaj zainteresowano w Polsce tym polskim ruchem oporu we Francji. I tam pojechałem, żeby to te rzeczy badać. Nawiązałem liczne bardzo kontakty z żyjącymi jeszcze, czołowymi osobistościami z tego okresu. Muszę powiedzieć, że może trochę dzięki, może (6; 00:30:00) dzięki mnie właściwie niektóre osoby zostały tu zrehabilitowane i które przedtem... Na przykład były takie osoby, które pozbawiono obywatelstwa polskiego, jak na przykład Maczka, wiadomo, generała. No to nie chodzi o Maczka, ale był taki generał Jaklicz, który był, on był szefem Biura Operacyjnego Sztabu Głównego przed wojną. Potem został zastępcą szefa Sztabu nawet. Był we Francji, pozbawili go, nasze władze, obywatelstwa. Biedę klepał tam, ale nie przyjął obywatelstwa francuskiego, mimo że mógł. Dlatego że tam taki wysłany, zresztą przez rząd londyński do Francji jeszcze okupowanej, major, potem podpułkownik Zdrojewski zawarł z francuskim ruchem oporu, z generałem Chaban-Delmas taką umowę, że podporządkował te polskie organizacje działające we Francji w czasie okupacji, podporządkował dowództwu francuskiego ruchu oporu. I potem dzięki temu ci wszyscy Polacy uzyskali pensje i takie honory, jak francuscy oficerowie związani z ruchem oporu. Zdrojewski nawet awansował na stanowisko generała, poznałem go zresztą. A ten Jaklicz nie chciał się, powiedzmy, mimo że był dowódcą przez pewien okres czasu w latach 1942 – 1944 w południowej Francji tzw. wojsko polskie we Francji. Podlegało mu parę tysięcy polskich tych kombatantów tam w tym rejonie. Nie chciał by się zrzec obywatelstwa polskiego itd. Muszę powiedzieć, że trochę przyczyniłem się do tego, że mu to cofnęli. Bośmy się tam właśnie zaprzyjaźnili jak byłem wtedy. Zresztą poznałem bardzo wiele tych osobistości, jeszcze wówczas żyjących, z tego polskiego ruchu oporu. Zawsze starałem się tutej robić opinię jak najlepszą o tych ludziach i... Tak że…<span style="white-space:pre">	</span>Ale potem właśnie no jeszcze miałem takie jakieś problemy. Raz miałem takie zaproszenie – była taka konferencja w Paryżu, też międzynarodowa, w 50. chyba rocznicę dojścia Hitlera do władzy w Niemczech. Ale organizatorom… Było trzech organizatorów tej konferencji, mianowicie to Stowarzyszenie Kombatantów Francuskich, taki Komitet Historii II Wojny Światowej z Luksemburga, ale co gorsza dla naszych władz ówczesnych – Liga Praw Człowieka i Obywatela. To była organizacja, która była podejrzana. Jak jechałem, leciałem do Francji, to mi zrobili osobistą rewizję, musiałem się rozbierać do naga. Kontrolowali. Miałem niestety też taką książkę, którą wiozłem tam dla jednego profesora znajomego – też mi to zabrali. Jakiś starodruk nawet. [śmiech] Ale potem była przygoda w Paryżu! Mianowicie, tam już miałem dosyć dobre znajomości, i tam z paru innych konferencji znałem paru tych byłych ministrów francuskich z okresu de Gaulle'a itd., którzy brali też udział potem w tej konferencji. I raz się dowiaduję, że mnie poszukuje jakiś generał. Przychodzę na te obrady. Sądziłem, że to taki generał francuski, który tu znał się z profesorem Żygulskim, tym obecnie żyjącym jeszcze, który ma te hobby takie, powiedzmy, Broń i Barwa, tam jest honorowym tym. Bo przedtem mi mówił ten generał, że coś będzie miał dla niego, czy mógłbym zabrać dla Żygulskiego. Ja oczywiście się zgodziłem i myślałem, że to o niego chodzi. Tymczasem to chodziło o generała sowieckiego, który był zastępcą, był znaczy wiceszef Wojskowego Biura Historycznego ZSRR. I tam przyjechał na tą konferencję. I co on ode mnie chce? No, że niby przyjeżdżam z kraju zaprzyjaźnionego, czyli z Polski wtedy, związanego sojuszem, i że tutej jeden niemiecki profesor, który ma mieć referat, na pewno będzie atakował sytuację i czy mógłbym mu w dyskusji udzielić wsparcia? Ja trochę zbladłem. Trochę myślę sobie: no cóż. Potem miałem… Zaczęły się te obrady i sam miałem referat o tej niedoszłej wojnie prewencyjnej. Ja dość głęboko siedziałem w tej tematyce. Referat mój wywołał wielką dyskusję, i tam paru, dwóch ministrów francuskich byłych zabrało głos w tej sprawie i w ogóle dyskusja była bardzo duża. I potem ja musiałem – oczywiście wypadało mi odpowiadać na tą dyskusję, no w każdym razie byłem bardzo tym zajęty. Natomiast… Potem ten Niemiec miał referat i ten Rosjanin sądził, że to będzie powtórzenie referatu, który on miał na jakiejś tam konferencji w Berlinie. I przygotował sobie replikę na ten rzekomy referat tego profesora niemieckiego, sądząc że to będzie taki jak w tym Berlinie przedtem wygłosił. On sam… Tam były języki trzy właściwie i tłumaczenie było. Znaczy był język oczywiście francuski, bo to we Francji. I był język niemiecki dopuszczalny i angielski. A nie było rosyjskiego itd. Ten Niemiec miał referat po niemiecku, natomiast temu generałowi sowieckiemu przydzielili z ambasady sowieckiej tłumacza, który znał dobrze język francuski, ale nie znał niemieckiego. I jak ten Niemiec wygłaszał referat, to dopiero ten tłumacz z ambasady sowieckiej czekał aż przełożą to na język francuski i dopiero wtedy przekładał temu na język rosyjski. Potem zabrał głos ten generał sowiecki i odczytał to, (6; 00:40:00) co miał, tamten, co miał przygotowane na ten rzekomy referat tego profesora niemieckiego. A ten referat tego profesora niemieckiego był całkiem inny! No czyli wyszło qui pro quo, zupełnie idiotycznie. [śmiech] I potem oczywiście dyskusja była, pogrążyli tego Rosjanina. Głosy były, że zupełnie mówił bez sensu, bo tam polemizował z czymś, co tamten w ogóle nie powiedział. I wreszcie ja tam też podszedłem do niego i mówię mu: – Przecież pan odpowiadał zupełnie na coś innego, czego tamten nie powiedział. A ten mówi: – Jak to nie powiedział? I zwraca się do tego tłumacza, a tłumacz zbladł, co tego. A mnie… ja całkowicie czułem się… Zresztą nigdy bym się nie zgodził na… Bo tam o co mu chodziło? Sądził, że ten Niemiec będzie atakował niby za układ Ribbentrop-Mołotow. Ja se myślę: No gdzie ja będę bronił, w takiej sprawie, tutaj stanowiska sowieckiego? Na szczęście byłem tak zajęty odpowiedziami na dyskusję, którą wywołał mój referat, że zupełnie to... I wobec tego to, że się ten tak wygłupił. Potem go podobno zdjęli ze stanowiska, tego biednego generała. [śmiech] Przypuszczam, że i tego tłumacza też. Taki miałem incydent.<span style="white-space:pre">	</span>Ale potem mieszkałem w tym takim Le Lauriston [? 6; 00:42:33]. I dokwaterowali mi, wbrew mojej woli, jakiegoś pana do tego pokoju, który zajmowałem – pod pretekstem, że jest przepełnienie tam i że nie mogę sam zajmować pokoju. Tak podejrzewam, że ta osoba była związana z polskim wywiadem wojskowym. Ale co się okazało potem? Że chyba może i tak było, ale że to była osoba nastawiona wybitnie antysowiecko. Dlatego, że był wywieziony ze Lwowa, znalazł się tam gdzieś na północy w jakimś lagrze i jak przyszła ta amnestia i ogłoszono, że możliwość, to on się zgłosił do wojska polskiego. Ale mu strasznie utrudniano, że powinien jako obywatel sowiecki – bo to rzekomo po tym tam referendum, co było we Lwowie zrobione w 1939 roku – że rzekomo opcję na rzecz przynależności do ZSRR, że będzie... I robili mu straszne trudności, tak że nie zdążył już do Andersa, i został włączony do tych wojsk tutaj organizowanych na Wschodzie przez Berlinga. Doszedł do stopnia pułkownika. Podejrzewam, że był rzeczywiście w tej wywiadzie wojskowym, ale opowiadał mi takie rzeczy, że chyba należał do tej opozycji. Między innymi opowiadał, jak pozbyto się oficerów sowieckich z armii polskiej, już jak przyszedł Spychalski do... Że było to tak, że – no on też należał do tej grupy zaufanych oficerów – że wezwano tych specjalistów sowieckich, że dostaną wysokie odznaczenia polskie. Rzeczywiście, jak się zjawili tam w Belwederze, to dostali te odznaczenia, ale z rozkazem wyjazdu. Ale że wszystko – on opowiadał – że było przygotowane tak, że pogotowie było też wojskowe. To jeszcze był okres Spychalskiego, jak był minister, że w ten sposób to miało miejsce. Sam się przyznawał, że był związany z tym, że po kryjomu ta grupa została przedtem – zaufanych oficerów – w ten sposób przygotowana. Tak że przypuszczam, że rzeczywiście był w tej defensywie, ale nic tam… Można powiedzieć, żeśmy się porozumieli. Tak że to też taki incydent. (07; 00:00:00)<span style="white-space:pre">	</span>A potem… No to też opowiadałem o tym tam, wspominałem o tym, jak dostaliśmy, znaczy ja i Sobolewski z Wydziału Prawa dostaliśmy takie zaproszenia do Otzenhausen, tam był Europäische Akademie – Akademii, Europejska Akademia niemiecka, która próbowała to takie mieć te kontakty ogólnoeuropejskie. Pierwszy raz tam staraliśmy się, to nam odmówiono. A potem drugi raz właśnie – też ponowili nam na jakąś takie konferencje na temat stosunków polsko-niemiecko-francuskich – no że zgodzili się pod warunkiem, że (tam parę osób miało jechać od nas), że także przyjmiemy do naszego grona jakieś dwie osoby, które oni wyznaczą, ministerstwo niby. Jedna z nich pojechała, z tych osób. Ta druga jakoś się nie zjawiła. Pojechaliśmy, ale tam była kontrola, i tak przyjechał ambasador Polski z Bonn i korespondenci. Dyskusje były takie dosyć. Ja miałem referat o stosunkach polsko-francuskich w tym okresie najnowszym. Dyskusje były na takie zasadnicze tematy, problemy granic itd. Od nas był jeszcze z Warszawy był profesor Garlicki, ale to z naszego zaproszenia. Potem był profesor Grodziski, był profesor Krawczuk, profesor Wyrozumski, no więc dosyć sporo nas było, ale nasze stanowisko dosyć, takie dosyć się podobało potem władzom, żeśmy odpowiednio bronili interesów naszego państwa. I to nam potem utorowało drogę do tych kontaktów tam właśnie, tak że mogliśmy jeździć przez 20 lat do tego Otzenhausen na różnego rodzaju konferencje. Plus był taki, że potem publikowano te referaty na różne tematy bardzo. Też tam byłem co najmniej dwukrotnie w każdym roku. To były te kontakty też francuskie, bo tam Francuzów zapraszano, Anglików trochę. Czasem potem miałem wizytę tych panów takich, co mnie tam wypytywali o różne rzeczy. Nie dawało się… Chyba nie tylko ja, tylko także inne osoby, ale taki był system wtedy. Potem może trochę mniej, ale był okres… No to te niemieckie kontakty. <span style="white-space:pre">	</span>Potem miałem też jeszcze problemy takie, że jak zacząłem jeździć do Stanów Zjednoczonych – bo ja tam mam rodzinę, to znaczy mam dosyć bliskie kuzynki, znaczy to są córki siostry mojej mamy, czyli to są cioteczne siostry. Ale niestety jedna była… wyszła za mąż za wysokiej rangi, wysokiej rangi dyplomatę amerykańskiego I jak tam wyniuchali niektórzy, że to tego, że jest taka sytuacja, to potem miałem ciągle takie naciski, żeby tam informować co... Ja się oczywiście nie dawałem w to wciągnąć. Musiałem czasem mówić, co tam słyszałem, ale tylko to, co było ogólnie wiadomo. Pamiętam, że jak była wybór tego poprzednika Jana Pawła II, akurat byłem wtedy… Znaczy ten mąż mojej tej kuzynki – zresztą bardzo sympatycznej i miłej – był takim inspektorem ambasad amerykańskich. Jeździli po całym świecie. Tam było kilka takich central,. Bonn była na Europę i Afrykę północną. W Bejrucie, a potem przenieśli do Karaczi – to był tą Azję środkową i południowo-wschodnią. Potem na Filipinach na Azję południowo-wschodnią W samym Waszyngtonie była na kraje Ameryki Łacińskiej. No on tam co pewien się zmieniali i jak byli w Bonn – ja tam byłem oczywiście wtedy akurat, miałem stypendium niemieckie, prowadziłem badania archiwalne tam i w Bonn, i w Koblencji, potem we Freiburgu – no to akuratnie był wybór, znaczy ten papież poprzedni on tylko miesiąc żył potem. No to dowiedziałem się od tego męża kuzynki – bo u nich mieszkałem – dowiedziałem się, że wywiad amerykański stwierdził, że go zamordowano, że się go pozbyto dlatego, że po prostu chciał wszystko rozdawać. Te władze, że tak powiem, watykańskie chciały, musiały się go pozbyć. No to to wiadomość taką tam wtedy usłyszałem od... Ale tak to… Tak że tutaj wypytywano mnie potem ciągle o te różne rzeczy, co tam, ale nikt, jakoś mi się udawało tutaj nic nie, nie dać się do tego wszystkiego wciągnąć. Tak to było, takie czasy. Nie miało się na to wpływu. <span style="white-space:pre">	</span>JK: Panie Profesorze, a jak układały się warunki materialne Pana rodziny tuż po Pana powrocie do kraju?<span style="white-space:pre">	</span>MZ: Materialne mojej rodziny? No tamten musieliśmy zlikwidować ten majątek, to Nowodworze, dlatego że tam, jak wspominałem, tam brakowało niewiele do reformy rolnej. Trochę brakowało. Ale ponieważ ojciec miał ten drugi folwark, gdyby to wyszło na jaw, to by wszystko zabrali. [śmiech] A potem tam ktoś z tej Dąbrowy przyjechał i zaczął mamę moją szantażować mamę trochę, że właśnie to publi… doniesie. I musieliśmy szybko to, trochę na łeb, na szyję, likwidować, trochę za bezcen, ale na tyle tam jakoś, że powiedzmy, mama, że jakoś… Na tyle, że jakąś tą pewną niezależność na jakiś czas przynajmniej o tyle, o ile… . Potem ja pracowałem już tutaj, tu też miałem normalne uposażenie. A potem… (07; 00:10:00) No jeszcze, ponieważ tam ojciec miał jeszcze jeden majątek ziemski, który udało się sprzedać w 1935 roku i wybudował duże dwa domy w Krynicy. To znaczy jeden był gotowy, a drugi był niewykończony jeszcze w chwili wybuchu wojny. I potem udało się sprzedać ten niewykończony. Zresztą zaraz potem bank, który to kupił, to mu zabrało wojsko na sanatorium wojskowe. [śmiech] Ale w każdym razie coś udało się pieniędzy trochę uzyskać za to. Oczywiście tylko część tego, co rzeczywiście miało wartość. Teraz to by miało dużą wartość, ale wtedy były czasy takie, że… No więc i tak jakoś mama przez to… No potem mama też dostała rentę z tego, dzięki przynależności do tej organizacji tajnej w czasie wojny. Więc tam sobie dorabiała też jakimiś tłumaczeniami z języków obcych, bo znała i niemiecki, francuski, rosyjski. Jakieś tam lekcje też dawała z tych języków, więc sobie… Jakoś to było. A w samych Gorlicach to zostało po tej babci ten dom. Tam potem na końcu się po pewnym czasie mama z powrotem tam przeniosła, jak już te sprawy ucichły wszystkie i sytuacja się już... A mnie potem zrobili honorowym obywatelem tych Gorlic. Ale późno.<span style="white-space:pre">	</span>JK: Kiedy Pan Profesor poznał swoją żonę?MZ: Co?JK: Kiedy Pan Profesor poznał swoją przyszłą żonę?<span style="white-space:pre">	</span>MZ: O to myśmy się znali jeszcze przed aresztowaniem. Znaczy ta sympatia, o której moja mama pisze, to była inna dziewczyna. [śmiech] Ale niestety potem to się jakoś – niestety czy „stety”. Jak wróciłem, to już jakoś się wszystko odmieniło. A żonę znałem wcześniej, towarzysko utrzymywaliśmy w czasie okupacji też z jej siostrą. Siostra była jej, starsza jej siostra, była też w tym roku gimnazjum, gdzie ja, tylko w innym oddziale, ale znaliśmy się. I tą drogą się poznaliśmy, jeszcze w czasie okupacji, jeszcze przed moim aresztowaniem. Tak że wtedy się tak troszkę to zaczynało, bo... [śmiech] No ale jak wróciłem, no to się wtedy odmieniło. A ta moja pierwsza sympatia wyszła potem za mąż szybko zresztą.<span style="white-space:pre">	</span>JK: A państwo kiedy wzięli ślub?<span style="white-space:pre">	</span>MZ: Co?<span style="white-space:pre">	</span>JK: A państwo kiedy wzięli ślub?<span style="white-space:pre">	</span>MZ: Nie słyszę.<span style="white-space:pre">	</span>JK: Kiedy państwo wzięli ślub?<span style="white-space:pre">	</span>MZ: Kiedy co?JK: Kiedy państwo wzięli ślub?<span style="white-space:pre">	</span>MZ: To w 1953 roku, już byłem asystentem wtedy, tak. Żona była wtedy na piątym roku medycyny. Potem też doszła do stopnia profesora, tylko specjalizowała się w takim teoretycznym właściwie bardziej dziale, bo w wirusologii, znaczy bakteriologii, potem wirusologii. W tym zakresie miała osiągnięcia, była kierownikiem Zakładu Wirusologii na Collegium Medicum, jak umarła.<span style="white-space:pre">	</span>JK: Panie Profesorze, patrząc z dzisiejszej perspektywy, to jaki wpływ na Pana życie wywarły te lata wojny, obozów?<span style="white-space:pre">	</span>MZ: Zaraz po wojnie to ja się starałem bardzo odsunąć od tego, dlatego że wielu moich kolegów z obozu potem miało takie psychiczne różne dolegliwości, które się wiązały z tymi przejściami. Ja się tego instynktownie obawiałem. Owszem, miałem kilku takich bliskich przyjaciół, kolegów jeszcze z obozu, z którymi utrzymywałem kontakty także i po wojnie, bo oni też wrócili do kraju. Jeden szybko zmarł niedługo, w wieku dwudziestu paru lat, miał jakiś tam nowotwór. Operacja się udała, ale pacjent umarł. [śmiech] To było takich dwóch braci, ten starszy brat jeszcze dłużej utrzymywaliśmy kontakty. No miałem paru takich przyjaciół, gdzie utrzymywałem kontakty z obozu jeszcze, ale potem, mówię, że tak starałem się no nie za nadto angażować w to, nie wałkować tych spraw. Niechętnie o tych sprawach opowiadałem, mówiłem, no żeby po prostu tak instynktownie trochę, żeby nie przywoływać tych wspomnień, dosyć takich trudnych, z trudnego okresu życia. Dzięki temu trochę – myślę, że w dużej mierze dzięki temu zachowałem pewną równowagę jednakże psychiczną. [śmiech] Chociaż w snach czasem to mi się wracały te sprawy takich przeżyć czy tortur, czy obozowych tych różnych. Ale starałem się to… Potem to mijało, to teraz już mogę o tym mówić spokojnie, ale te lata poprzednie, wczesne po obozie, to unikałem tych tematów. To mi wyszło na zdrowie. [śmiech]<span style="white-space:pre">	</span>W Stanach Zjednoczonych to dosyć się zaprzyjaźniłem z dyrektorem ówczesnym Instytutu Józefa Piłsudskiego, mianowicie z prof. Wacławem Jędrzejewiczem. Byliśmy w kontaktach, także listownych. Tak że potem… Ja byłem parę razy w Stanach, w Nowym Jorku głównie, także w Kalifornii. Tam próbowałem pracować trochę w tym Palo Alto w Stanfordzie, trochę tam zbierałem też materiały. Poznałem na terenie Stanów Zjednoczonych różne osobistości, dość wybitne, także tego przywódcę Narodowej Demokracji po, który był po śmierci Dmowskiego. Tak że nawet dosyć sporośmy tam rozmawiali na różne tematy. Potem takiego pana Katelbacha, (7; 00:20:00) który też był publicystą takim. Trochę wykorzystałem jego te wywiady, na przykład z Katelbachem, no, się zajmowałem trochę tymi stosunkami polsko-litewskimi – on akurat tam działał przed wojną na tym polu. Kogo tu jeszcze? W Londynie znałem bardzo wielu tych generałów. Kukiela znałem bardzo dobrze. O tyle dobrze, że on… Przyjechałem pierwszy raz do Londynu chyba w, to był 1973 rok. On jeszcze był wtedy tam w tym Instytucie Sikorskiego zatrudniony w tej bibliotece. A ja przedtem wydałem drukiem już po śmierci płk. Ciałowicza – to był bardzo wybitny oficer z okresu międzywojennego, tu w Krakowie mieszkał, i opracował taki temat o sojuszu polsko-francuskim 1921 do 1939. Ta pierwsza wersja tej książki została przez cenzurę odrzucona i on potem przerabiał to trochę, uzupełniał jeszcze, ale nie zdążył przed śmiercią. Ja mu to pośmiertnie wydałem, opracowałem tą książkę, jeszcze zrobiłem tam szereg przypisów itd. A ponieważ Ciałowicz był zaprzyjaźniony z Kukielem, uchodził za jednego z najwybitniejszych oficerów, tak że nawet Sikorski, generał Sikorski chciał wyciągnąć z obozów jenieckich dwie osoby z przedwrześniowych generałów. Znaczy Ciałowicz był pułkownikiem, ale właśnie Ciałowicza i tego generała Kleeberga, który pod Kockiem walczył. To się oczywiście nie udało. Ale Kukiel mnie nadzwyczaj serdecznie tam przyjął, jak się zwłaszcza wiedząc, że tę książkę Ciałowicza wydałem, opracowałem. Ukazała się po…Potem poznałem tam jeszcze takiego generała Glabisza, który był u Rydza-Śmigłego w Generalnym – jeszcze u Piłsudskiego, a potem u Rydza-Śmigłego w Generalnym Inspektoracie Sił Zbrojnych. Potem był redaktorem tej „Bellony” londyńskiej. No paru takich wyższych oficerów! Potem – to we Francji to mówiłem – Jaklicza, Jaklicza. Trochę mu pomogłem, jak już mówiłem, w tym odzyskaniu obywatelstwa. Potem mu jakąś rentę przysłali. Tego Zdrojewskiego też. Pisałem zresztą też o tym polskim ruchu oporu we Francji, nie w formie książki, ale w formie artykułów. Może teraz będzie wznowiona, to niektóre. Ale z tego, z tej „Moniki” tak zwanej – Kawałkowskiego, potem z tego wywiadu polskiego tam, który działał w czasie II wojny światowej, to też poznałem tego pułkownika Romeyko. Kogo tu jeszcze wymienić? W każdym razie wtedy jeszcze żyli ci niektórzy politycy, i także znane osobistości, to z nimi nawiązałem kontakty. Tutaj w kraju to z Kwiatkowskim, tym ministrem czy wicepremierem. To chyba rozmawiałem chyba z 10 godzin na różne tematy. Z przedwojennych generałów to Rómmla też poznałem osobiście. Tu przyjechał z odczytem do Krakowa. No sporo. Musiałbym sobie poprzypominać.<span style="white-space:pre">	</span>JK: Giedroyć?<span style="white-space:pre">	</span>MZ: Z francuskich różnych osobistości paru ministrów z okresu de Gaulle'a nawet. Potem byłem w korespondencji. Jeszcze teraz utrzymuję kontakty z niektórymi tam profesorami, znaczy z profesorem Rémond – tak jak się mówi, „papież” historyków francuskich. Został członkiem Akademii, to znaczy, że może nosić szpadę. [śmiech] On, potem taki profesor Castellan, też znana osobistość. Bardzo ważny profesor Furet też był. Glénisson. Przede wszystkim Henri Michel. On miał rangę ministra, był przez lata szefem tego Komitetu Historii II Wojny Światowej. Byliśmy bardzo blisko zaprzyjaźnieni, tam bywałem u nich, on tu w Krakowie też bywał. Taka ważna osobistość była. W Ameryce, w tym Instytucie Piłsudskiego, no to z tymi wszystkimi osobami, co tam pracowały. W Kalifornii poznałem syna tego generała Stachiewicza, który był szefem Sztabu Głównego w chwili wybuchu wojny. Co tam jeszcze? Trochę tych historyków amerykańskich, działających w tym okresie, znaczy zajmujących się tym okresem. Prof. Wandycza z takich znanych jeszcze. On tu przyjeżdża do Polski też, jeszcze żyje. W Yale jest profesorem, uniwersytetu w Yale. Też mieliśmy kontakty. Z Norman Daviesem się o tyle znałem, że bylem recenzentem jego doktoratu – on tu robił w Krakowie u Batowskiego. Potem zrobił tę karierę publicystyczno-naukową. No trudno wymienić wszystkie osoby. Żona znała tego profesora Koprowskiego, to on był dyrektora takiego Instytutu Wistara w Stanach, w Filadelfii. Jeszcze ciągle jest naukowo czynny. On dostarczył Polsce te szczepionki przeciwko polio, Poliomyelitis. Tam była rok na stażu w tym instytucie. Potem cała ta plejada tam tych osób, związana z tym instytutem. Potem też tam jeździłem, utrzymywałem trochę kontakty. On miał bardzo mocną pozycję tam w nauce amerykańskiej, ten Koprowski. No to jeszcze ciągle utrzymujemy jakieś kontakty. To on już teraz ma sporo lat, [śmiech] ale ciągle jest jeszcze aktywny naukowo. (07; 00:30:00) Na Florydzie, jak ja tam, bo tam moje kuzynki mieszkają, to też poznałem sporo osobistości takich ważnych, m. in. brata Jana Kiepury, który tam bywał u mojej kuzynki, tej starszej – te dwie siostry tam. Trudno wymienić wszystkie osoby, ale dosyć poznałem tych ważnych osobistości.<span style="white-space:pre">	</span>A w Polsce, jak się zwrócili do mnie z Sejmu o tą ekspertyzę w sprawie stanie wojennym, stanu wojennego, to tam badałem głównie te papiery dotyczące Sztabu Generalnego i wojskowych aspektów tego, no to potem oczywiście poznałem też Jaruzelskiego, no bo to... [śmiech] Znałem też tego, dość dobrze, tego – przewodniczącym Rady Państwa był Jabłoński. Moja ta ekspertyza trochę odstawała od innych, bo byłem jedynym chyba, który badał te papiery wojskowe Sztabu Generalnego itd. W moim przekonaniu to groziła nam poważnie ta inwazja sowiecka wtedy. Tak że to widziałem na własne oczy te mapy, te plany – to się nazywało – „ćwiczeń”.<div></div>
    </section>
</article>