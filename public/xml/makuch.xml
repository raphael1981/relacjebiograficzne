<?xml version='1.0'?>
<article>
    <section>
        <time>0</time><span style="font-weight: bold;">Michał Osypowicz: To ja proszę, żeby rozpoczął Pan swoją opowieść.</span> Jan Makuch: Więc nazywam się Makuch Jan, rodzice Andrzej i Maria, Marianna właściwie. Urodziłem się 22 czerwca 1932 roku w miejscowości Bukowina, powiat Biłgoraj, na Lubelszczyźnie. No, to jest południowa Zamojszczyzna. Od 1939 roku zacząłem chodzić do szkoły, ale wojna spowodowała, że tej nauki w szkole te młodsze dzieci, pierwszoklaściści i te najmłodsze nie pobierały, więc nauczycielka przychodziła do domu, pamiętam, kilka razy. Przynosiła jakieś tam takie pisemka, jak „Płomyk” czy „Płomyczek” i pokazywała mamie, również elementarz, jak mama odkąd dokąd, co ma ze mną przerabiać. No i to była taka nauka w owym czasie. Poza tym mieszkańcy tej miejscowości, rodzice tych dzieci to utrzymywały tych nauczycieli, bo chyba z innych źródeł nie miały środków do życia, znaczy, jakiejś tam zapłaty za pracę. Rodzice zajmowali się rolnictwem.
    </section>
    <section>
        <time>115</time>Posiadali gospoda... takiej średniej, można tak nazwać, wielkości gospodarstwo rolne. Średniej wielkości to znaczy dość duże, bo zawsze w domu była dwie, minimum dwie osoby do pomocy. Poza tym po dziadku, który był takim majstrem, który robił powozy, wozy takie robocze, ale specjalizował się w takich powózkach dla przewozu, przejazdu osób. No, łącznie tam z jakimś kowalem, prawda, który to okuwał i tak dalej. No i oprócz tego rolnictwa to był ten, resztki tego warsztatu, bo dziadek zmarł wcześnie. Ale ojciec się już. Ojca nie zdążył tego rzemiosła nauczyć. W tym czasie, kiedy dziadek zmarł, to ojciec miał tam koło czternastu lat, jak pamiętam z tych przekazów. No i tak to zostało. Ojciec był najmłodszy. Miał trzy siostry i brata. Brat i najstarsza siostra wyjechali do Ameryki, ale wcześniej jeszcze dziadek był w Ameryce, najpierw sam, a to dlatego, że jak był pobór do armii carskiej, to on nie chciał.
    </section>
    <section>
        <time>216</time>Uciekł po prostu, tak jak i inni. No i po jakimś czasie wrócił, trochę dokupił tam. Już miał jakąś tam walutę, kupili ziemi i zabrał syna i córkę, i pojechali w trójkę. No i po jakimś czasie znowu ten dziadek wrócił, i wtedy jeszcze dokupił, tak że tej ziemi to było za dużo w tym gospodarstwie jak na ówczesne możliwości obrobienia. No ale te swoje córki, czyli ciotki no wyposażył jakimś tam, to znaczy w tym sensie, że każda miała tam jakieś hektary i tak dalej, no. No i tak to dotrwało do okresu wojny, przy czym jeszcze tutaj, jeżeli mówiąc o tych swoich przeżyciach rodziny mojej i mnie jako dziecka, to chcę zaznaczyć, że ta wioska, miejscowość to była duża, jest duża do dzisiaj. Wioska, która w tym czasie była chyba ponad dwieście tam numerów, gospodarstw i pola były takie tych mieszkańców bardzo rozległe. Jak ulica główna szła, powiedzmy, z północy na południe, to na wschodnią stronę pola biegły ze cztery kilometry do pięciu i na zachodnią stronę, i takie były wąziutkie te pola a długie.
    </section>
    <section>
        <time>326</time>I gdzieś tak w 1937 chyba, 1938 roku zrobiono tak zwaną komasację, że te pola, oprócz że były takie wąskie i długie, to jeszcze, tak jak ojciec miał i tu pole, i tam pole, i tam pole, i jeszcze też były mamy pole mojej, która też, jak wyszła za mąż za ojca, to przeszła też z hektarami. No i to spowodowało takie niedogodności, że mieszk..., że władze w owym czasie zrobiły tak zwaną komasację. Nie bardzo udaną, no ale, jak się później okazało, ale podzielono takie, powiedzmy, drogi wzdłuż, znaczy ze wschodu na zachód. Jak ta wioska miała, powiedzmy, trzy, cztery kilometry, to takich dróg było może co kilometr w poprzek. No i wokół mniej więcej tej siatki tych dróg porozdzielano pola. No i nasze gospodarstwo, budynki trzeba było przenieść, bo tak jakoś tam wypadało – na nowe siedlisko. Było tego pola sporo, ale wszystko w jednym miejscu. Było takie udogodnienie, taka wygoda, że to było w jednym miejscu, ale z drugiej strony to było wszędzie daleko, nie było dróg. Trzeba było tak chodzić, jak po polu. Dojazdów.
    </section>
    <section>
        <time>430</time>Nie od razu. Dzisiaj tam jest trochę inaczej, bo są drogi utwardzone, ale już i. Tam nie. Nie mieli takiej wyobraźni, że kiedyś będzie światło, że będzie woda, że będzie jeszcze gaz i tak dalej. Tam na, niedaleko, w miejscowości jest pobór gazu zimnego własnego. Tam z zasobów miejscowych, z miejscowych zasobów, no. Szukali złóż naturalnych gazu, ropy, no i znaleźli gaz. Tak że można go eksploatować. No to tak by to było ogólnie do czasu wojny. Aha, no jeszcze tu zaznaczyć, że budynki gospodarcze i dom mieszkalny, to było wszystko przeniesione na nowe miejsce i nowy dom, który był na starym siedlisku był niedawno wybudowany. Ale nie mogli zostawić, jak pamiętam. Bo mama nieraz tam zarzu- ojcu, jak gdyby zarzuty stawiała, że trzeba się było uprzeć i nie przenosić tego wszystkiego. Ale argument był taki, że tego pola tam wokół na miejscu nie można to tyle zostawić.
    </section>
    <section>
        <time>529</time>Bo tych, co tam mieszkali, to jakieś tam też trzeba było zostawić, nie wszystkich wyprowadzić gdzieś na wschód, czy na zachód. A więcej było na zachód, ale na wschód też. Znaczy to od tej głównej ulicy. No i do wybuchu wojny dom był nie do końca wykończony. Była duża kuchnia, pamiętam, i jeden pokój sypialny, a dwa pokoje sypialne nie były wykończone. Nie było ogrzewania, pieców tam w tych pokojach. Nie było podłogi, tylko takie tam. Można nazwać taka prowizoryczna z jakichś odpadów desek czy coś położona, ale nie podłoga, ale ? (1; 0:09:55) do domu mieszkalnego. A resztę budynku to w miarę (1; 0:10:00) było zakończone wszystko właściwie. W 1939 roku ojciec nie został zmobilizowany do wojska, pomimo że spełniał te warunki, a poza tym on był żołnierzem KOP-u, to jest Korpusu Ochrony Pogranicza, i tych żołnierzy KOP-u nie mobilizowano. Oni tam na miejscu mieli pomagać policji państwowej.
    </section>
    <section>
        <time>630</time>Jakieś tam takie było tajemne, czy to jak tam powiedzieć, to zorganizowanie. I tak to trwało. Pod koniec września uciek-, pamiętam, masę ludzi, którzy mieszkali u nas, tych uciekinierów ze Śląska. No, różnych, ale najwięcej to był Ślązaków, którzy tam dostawali jeść, przenocowali i szli dalej na wschód, za Bug. No i jakieś takie rozbitki żołnierzy. Może nie rozbitki, ale małe takie drużyny wojska też. I kiedyś w stodole taka drużyna z piętnastu, dwudziestu żołnierzy spała, ale trochę mówiąc tak po wojskowemu, nie zachowali takiej czujności, bo tą swoją broń, karabiny poopierali o ścianę stodoły i jakiś zwiad niemiecki z daleka, przez lornetki musiał tam odczytać, co tam jest. No i okrążyli, i zabrali wszystkich tych żołnierzy do niewoli. Na spaniu ich zabrali. Nie było żadnej ochrony, warty. To ten moment pamiętam. Bo mieliśmy, znaczy pobud-. Rano jakieś zamieszanie, szum trochę i to powodowało, że się obudziłem.
    </section>
    <section>
        <time>732</time>Na a chodziło o to, że mogli. Jakby jakaś walka, to by mogli spalić nam to nasze gospodarstwo. No bo to jak na wojnie. Pamiętam też z tego okresu wrześniowego bombardowania niemieckie. Znaczy, w tym sensie, że było słychać huk i takie pod nogami się odczuwało trzęsienie ziemi. To gdzieś było daleko, ale. Jak później, to już właściwie po wojnie czytałem, że tam koło Biłgoraja jest taka miejscowość Franpol, takie miasteczko, które było tak zbudowane, że ulice tak geometrycznie powyznaczane, proste, równe. I to było wszystko zabudowane, dość bogate. Tam ze trzy tysiące mieszkańców, kupiectwo, jakieś rzemiosło, ale takie tylko miejscowe, takie rolni-, znaczy przetwórstwo, krawiec, kowal, stolarz, jak i bednarz. Żadnych tam wojennych czy jakichś produkcji nie było i żadnego wojska. Ale to było bombardowane, dlatego że jako poligon dla Luftwaffe, bo te wymiary takie tych ulic według zdjęć lotniczych były dobre jako poligon dla bombardierów do celowania. I po takim nalocie były robione zdjęcia, i efekty tych zniszczeń. Ale to teraz mówię, co przeczytałem. A wtedy słyszałem te wybuchy i przelatywały dwie takie tafle samolotów.
    </section>
    <section>
        <time>853</time>Takie koło dziesięciu, ponad dziesięć, piętnaście tak przelatywały prawie nad naszym gospodarstwem. Leciały na południe. Z północnej strony od Biłgoraja na. To ten moment tych samolotów, to bombardowanie i tych Niemców, którzy zabrali tych polskich żołnierzy do niewoli. To ten moment pamiętam jako dziecko. No, Niemcy przeszli, poszli dalej. Ich tam w tym czasie za dużo nie widzieliśmy. To jakiś tam oddział przeszedł dalej na Przemyśl i dalej w kierunku Lwowa. Ale niebawem przyszli znowu towarzysze ze wschodu. I tych towarzyszy ze wschodu też zapamiętałem. Od tyłu dwóch takich jeźdźców na koniach. Bo oni jakoś wracali. Przyjechali i wracali. No i od tyłu. To już takie dziwne mi się wydawało, bo jak widziałem naszych żołnierzy na koniach... Jak to powiedzieć? Proporcja konia a tego jeźdźca do konia. A tam to był taki konik, że ten jeździec, co siedział na nim, to nogami niemal do ziemi dostawał, a poza tym jeszcze taki miał, czapę, taki czub.
    </section>
    <section>
        <time>947</time>To tych dwóch ułanów, Kozaków, czy jakichś tam. I koło kościółka był taki plac, tam w starej tej wiosce i na tym placu koło tego kościółka było takich pojazdów gąsienicowych. Prawdopodobnie to były takie tankietki, które były zabrane tam gdzieś, jako zdobycz wojska polskiego. To tych wojaków też pamiętam. I to by na tym było tych przeżyć początku wojny. Później takie mocniejsze przeżycia to, co mnie jako dziecku ? (1; 0:16:37) pozostawały, to mordowanie Żydów. W którym? Nie wiem, w którym to roku było. 1942 chyba. Bo w naszej miejscowości tych Żydów nie było w ogóle, ale takie było zaraz miasteczko Tarnogród. Ono do dzisiaj jest i jeszcze Pan czytał „Potop”, to tam jest. Opisał Sienkiewicz, jak to Zagłoba pędził Szwedów tam przez Tarnogród do Rzeszowa, Mińska i dalej. To taki gród, w którym się krzyżowały drogi z Lublina do Przemyśla i tutaj tak z północy na południe i ze wschodu na, z zachodu na wschód, o.
    </section>
    <section>
        <time>1052</time>Ale teraz, jak tam jest to przejście graniczne, zapomniałem tych, na Ukrainę. I w tym Tarnogrodzie mieszkańców... Większość to byli Polacy, ale Żydzi byli na drugim miejscu. Polacy to byli przeważnie... To tylko rolnictwo i w szkole, apteka, gmina, urzędnicy gminy, czy jak tam się magistratu nazywali wtedy. Natomiast Żydzi to handel, sklepy. Jak się niektórzy wypowiadali, był jeden sklep polski, piętnaście żydowskich. Czyli tak podkreślam, żeby tu proporcje tych. I tych Żydów spędzili, i tam na miejscu trochę rozstrzelali. No i część wyłapywali i zapędzili na piechotę do Bełżca i tam ich zamordowano. I ten Bełżec, to było niedaleko. Wiedzieli miejscowi, mieszkańcy okoliczni, co tam się dzieje w tym Bełżcu. To znaczy ta wiedza polegała na tym, że tam się odbywają mordy normalnie. Przywożą, kopią doły, rozstrzeliwują i do dołu, zasypują albo palą. To była taka jakaś groza, jakiś odczuwany strach.
    </section>
    <section>
        <time>1156</time>Jak starsi opowiadali, to my jako dzieci słuchali, rozumieli tak po swojemu, ale o tym nieświadomie. Nie wiedzieliśmy do końca, w czym sprawa, ale coś strasznie wyobrażałem sobie groźnego. No i tak bym powiedział to dotąd dotrwało. Aha, tu jeszcze może się wrócę do momentu, do 1939 roku. Do nas wrócił wujek, mamy brat z żoną i dwojgiem chłopców, takich w moim wieku. Bo on był żołnierzem (1; 0:20:00) zawodowym w Równym. No i zamieszkali u nas. No bo były. No, trochę warunki takie jako takie. Jak mówiłem, do czasu, kiedy się zima zrobiła, nie było w tym domu tych wykończonych drugich pokoi i ogrzewania, i tak dalej, to już poszukali sobie gdzie indziej. Ale przychodził wujek czasami. Później gdzieś pracował. Czasa... No i tak to trwało, że gdzieś. Już się wtedy to... Chciałbym tutaj mówić o takim ruchu oporu. Ale jakieś tam takie zbiórki, przekazy, się coś odbywało, bo wujek nieraz przynosił coś do czytania, ojciec to czytał pokątnie, chował.
    </section>
    <section>
        <time>1258</time>Przychodził też jakiś taki pan, czasami u nas nocował i szedł dalej. I jeszcze pamiętam taki moment, jak mówili. Bo nasz dom, powiedzmy, od wioski był niecały, z samego siedliska niecały kilometr, a koniec wioski to jeszcze za nami to były dwa gospodarstwa. I koniec po tej stronie zachodniej jak ulica. To był Kornak i Abramek. I koniec wioski. Dalej była rzeczka, złota rzeczka, która miała źródło tutaj od wschodniej strony na polach tarnogrodzkich i tam koryto szło tak na zachód, tam gdzieś do Sanu. Na wysokości naszego gospodarstwa była wioska, jest – Jastrzębiec. Ta wioska Jastrzębiec to już była w Galicji. Ta rzeczka to stanowiła granicę między zaborem, jak była Polska w rozbiorach, austriackim i carskim. Przez tą rzeczkę ci, co chcieli u-, nie chcieli w armii carskiej służyć, to przechodzili do Jastrzębca, do Galicji, jak to mówili. Tam później gdzieś do Wie- do Krakowa, do Wiednia i przez Triest wyjeżdżali za ocean do Ameryki. Więc o tym. Teraz wracam do tego momentu, kiedy ten. Jak się nazywa?
    </section>
    <section>
        <time>1369</time>Przychodził jakiś tam, czasami nocował, ale wychodził. Trochę tam pospał, ale wychodził nocą i jeszcze mu ojciec mówił, żeby nie przechodził przez wieś, tylko ją obchodził, bo zawsze ktoś go może rozpoznać. Tam psy szczekają, tam czuwają, tam co, kto to idzie. Mogą złapać. <span style="font-style: italic;">– Żeby pan obszedł wieś od wschodniej strony i po polach poszedł tam na Kluchów.</span> To z tego momentu pamiętam. Później też pamiętam, jak wujek mój gdzieś się zapodział. Nawet wujenka nie wiedziała, co się z nim dzieje. I pewnego dnia, a właściwie to było w nocy. Spałem na łóżku i no, jakieś coś. Coś mnie tam obudziło i słyszę, w piecu się pali ogień, grzeje się w takich garach woda. Przynieśli taki duży, drewniany cebrzyk i wujka myją, a mama mówi, żeby to wrzucić i spalić te twoje, bieliznę z tymi wszami. Włożyć do ognia i spalić. No bo on był. No, ja się później dowie-, jak opowiadał.
    </section>
    <section>
        <time>1470</time>Tu w Warszawie w jakiejś tam strukturze Związku Walki Zbrojnej i jako kierowca pracował w firmie pod przykrywką, która woziła. W firmie budowlanej, która woziła z Warszawy do Lublina i odwrotnie materiały jakieś tam budowlane, ale też i swoje, coś tam wozili. No i była w tej strukturze Związku Walki Zbrojnej jakaś wsypa. Dużo zostało przez gestapo aresztowanych i straconych. On został w porę ostrzeżony i obawiał się, żeby nie narażać, i przyjechał tam na miejsce. Bał się tak początkowo, żeby nie narażać nikogo, no to gdzieś się ukrywał tak, że był taki zarośnięty, brudny, chudy, głodny. No i tak go w tym tej nocy umyto, ogolono, nakarmiono. To też ten moment pamiętam, szczególnie jak mama, bo nie wiedziałem, co się dzieje. Normalnie, jak się pali to się pali, ale czemu to mama mówi, żeby to spalić razem z tymi wszami. Takie wyrażenie zarejestrowało się gdzieś tam w mózgownicy. I co tu dalej jeszcze z tych spraw tak po kolei?
    </section>
    <section>
        <time>1577</time>Mogłem tu jeszcze powiedzieć takie sprawy, ale to już po fakcie, to, co przeczytałem i już można powiedzieć teraz, a wtedy nie wiedziałem nawet, że on tam gdzieś w lesie jest w jakimś oddziale partyzanckim. I tak to dotrwało do 1943 roku. Jeszcze co tutaj, taki moment może też ważny, bo mówimy o tej pani, nauczycielce, która była chyba, pamiętam, raz. To na pewno. Może była dwa razy i pokazywała mamie w elementarzu i co mama ma mnie uczyć z tego elementarza. Czytać, literek i pisać. I tak to dotrwało do 1940 roku. 1941 poszedłem do szkoły, a szkoła była daleko. 1940 rok, 1939 i 1940 była bardzo ostra zima i śnieżna, mroźna. W ogóle w szkole nie było nauki. Jak w grudniu śnieg spadł, zamarzło, to do wiosny pokrywa, ta kołdra śniegu zanim stopniała, to sami okupanci czasami, Niemcy, mieli z tą zimą problem. I podobna zima była następna, tak że z tą szkołą to było różnie, a poza tym ta szkoła to była, znaczy budynek był wykorzystywany na jakieś tam inne cele.
    </section>
    <section>
        <time>1702</time>W końcowej fazie to pamiętam, że tam jeszcze były takie, kiedy już nas wysiedlono, jako koszary dla policji. Czyli oni tam kwaterowali i tak dalej. No i ze szkoły to taki moment. Wracając do domu ze starszej klasy jakimś tam. Nie pamiętam w tej chwili. Ale gdzieś w pobliżu nas musiał mieszkać, skoro myśmy razem wracali. Tylko mówię, nie pamiętam, z których to mogło być sąsiadów. Tak się mogę domyślać. Opowiadał, że tam koło Zamościa w jakichś szkołach Niemcy przyjechali ciężarówkami pod budynek szkolny i dzieci, które tam w tym momencie były na lekcjach, załadowali na samochody. Samochody były pod plandeką, więc załadowali je na samochód, na ciężarówkę i zaplandekowali, zasznurowali do końca i wywieźli. I że dzieci Niemcy wywożą. Jaka to była prawda? (1; 0:30:00) Bo czytając tutaj już teraz, nie spotkałem takiej informacji, po wojnie, żeby ze szkoły były zabrane dzieci. Ale może jeszcze nie wszystko jest opisane, zapomniane, skoro. Ale pamiętam to nie z przeczytania, tylko z opowiadania tego starszego kolegi, który chodził może, jak ja byłem w drugiej klasie, to on może był w czwartej albo w piątej, albo w szóstej.
    </section>
    <section>
        <time>1829</time>To zresztą było wszystko już opóźnione. Po dwa lata, po trzy lata się nie chodziło. I też taki jeden fakt zapamiętałem, który później dopiero skojarzyłem, o co chodzi. Do szkoły, w szkole u kierowniczki, nauczycielki był jakiś pan, któregośmy nie znali. Bo tam miejscowych się na ogół znało. Albo ktoś. Jak nie ja, to ktoś tam z obecnych. To był jakiś taki nieznany pan. I lekcje się skończyły, ten pan coś tam w kancelarii z nauczycielką czy z kierowniczką szkoły coś tam porozmawiali, coś tam tego i ten pan sobie pojechał, rowerem chyba nawet. Ale taki ten pan był charakterystyczny tym, że on był elegancko ubrany i się wyróżniał od miejscowych takich wieśniaków, tych, co się zajmowali gospodar... Nikt się tam tak nie ubierał. On był w takim ubraniu, które powodowało, że każdy myślał, że ktoś to jest ważny, skoro jest tak ładnie ubrany. I po lekcji. Tam tych lekcji to było dwie, trzy godziny maksimum. Za dużo nie było, bo następna klasa. Po lekcji pani powiedziała, że będziemy dzisiaj wychodzić do domu inaczej jak do tej pory codziennie.
    </section>
    <section>
        <time>1946</time>My tutaj coś tam, nie pamiętam, spróbujemy, ale będziecie wychodzić tak po dwoje, nie całą kupą, jak wyście. Koniec lekcji i hura, wszystko do domu. Tylko będziecie wychodzić tak po sąsiedzku, jak ktoś mieszka, to, czy rodzeństwo – wychodzić i nie główną ulicą, czy od szkoły w lewo, czy od szkoły w prawo, tylko koło szkoły za płotem, przejdziecie za budynki gospodarcze i tam za budynkami takimi, za gumnem, jak to się nazywało, zagumnie, tak. Będziecie szli nie główną ulicą. I to czytałem, czemu to tak było. Tak sobie teraz to pojmuję, pamiętając o tym, że chodziło o to, gdyby była jakaś taka sytuacja, jakiś sygnał, to żeby te dzieci tam co parę minut dwoje wypuścić i poza tym ogrodzeniem szkoły poszli w tą albo w tamtą stronę. Znaczy według tego, jak kto mieszka. Nie razem wszyscy. No to by było tutaj z początku wojny i okupacji tyle. Dochodząc do 1943 roku, kiedy na Zamojszczyźnie tam, bliżej Zamościa wysiedlono już dość sporo miejscowości, wywieziono tych wysiedleńców do obozów, do...
    </section>
    <section>
        <time>2062</time>No, w różne miejsca. I to wysiedlanie się przemieszczało, powiększało na powiaty sąsiednie – biłgorajski, Tomaszów Lubelski. I w samym powiecie biłgorajskim też tak przechodziło aż do granic na południe i doszło w końcu do naszej miejscowości. Pamiętam taki moment, moment 30 chyba czerwca. To była niedziela. Po południu padał deszcz i z powodu deszczu siedzieliśmy w domu. I przez okno widać jakiś pod tą rzeką graniczną, jak mówiłem. Taka drożyna była do miejscowego przemieszczania się. Idzie taki oddział Niemców. No i przeszedł, i poszedł dalej. I przestało padać. Mama mówi, żebym zapędził krowy z, otworzył takie. Jak się nazywa? I one same pójdą i na pastwisko, ogrodzone pastwisko, one już tam same. Tak to zawsze się odbywało. Poleciały i zamknął tą bramę tam na pastwisku i ja tam te krowy. One poleciały, ja tam za nimi szedłem i dochodzę, patrzę, stoi.
    </section>
    <section>
        <time>2173</time>Koło płotu, ogrodzenia Niemiec. Ale się zorientował, że ja tu za to ogrodzenie, to mi nic. Ale idę, wracam do domu, a teren taki był, że dom był trochę wyżej, a tutaj do rzeki było niżej i pastwisko było nad samą, w pobliżu rzeki. Więc ten jeden Niemiec tam na drodze, koło tego ogrodzenia, a drugi za naszym płotem, na wzgórzu, które miało łączność wzrokową i w tą, i w tą stronę. I on coś tam do mnie. Nie miałem chęci tam iść, ale Niemiec zdjął karabin i tak jakby trzyma. No to nie ma rady, przeszedłem. I on mi mówi: – <span style="font-style: italic;">Mama, milch. </span>Mleko. To zrozumiałem, że: <span style="font-style: italic;">– Dobrze, mama milch</span>. Wróciłem. <span style="font-style: italic;">– Mama</span> – mówię, że: <span style="font-style: italic;">– Tu stoi u nas za płotem taki Niemiec i on chce mleka. </span>Mama wystraszona też, zaskoczona takim, ale dała mi garnek z tym mlekiem. <span style="font-style: italic;">– To zanieś mu tam.</span> Nie bardzo świeżym, trochę ze śmietaną. Napił się z tego garka mleka i odpiął taką, manierka czy jak to się nazywa, żołnierską taką przy pasie i też nalał.
    </section>
    <section>
        <time>2277</time>I co dalej? Wieczór się zrobił, ciemno. Przeczuwaliśmy coś najgorszego. Ale wieczorem, jak już ciemno, przyszła sąsiadka ze strony wschodniej, taka młoda kobieta, mężatka. Ona tam trochę po niemiecku. Gdzieś się trochę nauczyła, co nieco rozmawiała. A u nich ten oddział Niemców zakwaterował. Jakieś tam ze trzydziestu tych. To była taka żandarmeria, esesmani, żandarmeria SS. I przyszła nas ostrzec, że będą wysiedlać jutro rano, żebyście się przygotowali i sobie zrobili jakieś, no, spakowali coś z sobą. W popłoch wpadli cali, ale się zabrali do roboty. Mama upiekła jeszcze jakieś tam trochę, szybko takiego chleba w takich brytfannach, takich bułek, przepraszam, uszyła takie torby do zabrania w coś, żeby zabrać z sobą i do jedzenia, i do odzienia. Tak że rano to można powiedzieć, że rodzice byli przygotowani na to wypędzenie. W tych uszytych torbach i tam chyba jeszcze ze dwa koszyki (1; 0:40:00) takie wiejskie z kabłąkiem, tam jeszcze w czymś tam było wszystko już.
    </section>
    <section>
        <time>2404</time>Trochę chleba, trochę sera, no, co można było, masła, jakichś tam jajek ugotowanych w domu. Co można było zabrać, to tak zabrali. Mogę tylko, już tak wyprzedzając pewne fakty, że rodzice nie pomyśleli, a to chyba, nie pomyśleli o naczyniach, bo później, jakśmy byli w obozie, to, w obozach, bo byliśmy w trzech obozach: w Zwierzyńcu, w Zamościu, w Lublinie – to był problem, nie było z czego jeść. Była kolejka do kotła, tam jakąś śmierdzącą lurę przywieźli. No, co kto miał, to wlali. A u nas to były jakieś gar-, taki kwarte-, takie, co było nie wiem, masło może w takim naczyniu, w takim garnuszku i to tylko tyle. Ani widelca nie. Widelca to już nie myślał, ale łyżki na przykład, miski. A można było wziąć, ale ludzie. To nie tylko moi rodzice, wszyscy tak prawie. Każdy jak coś miał, to może po jednym, po dwa naczynia. A jak było w rodzinie. To mówię tak wyprzedzając, więc.
    </section>
    <section>
        <time>2491</time>Kiedy widzieliśmy, jak ktoś tam zauważył, że Niemcy już idą do nas tam od tego sąsiada, to zebraliśmy się, rodzice zebrali – bo to ja byłem, dwie młodsze siostry ode mnie, no i rodzice, mama i ojciec – w kuchni. Kuchnia to było takie duże pomieszczenie. Stało takie dwie sofy do spania rozkładane, stół chyba dłuższy, jeszcze z raz dłuższy od tego, tak że wszyscy jak usiedli, jeszcze było miejsce. No i w kącie tak na półce stał krzyż. 2; 0:00:00 Mama prowadziła jakąś modlitwę i myśmy tam za nią to powtarzali. Już szczegółów nie pamiętam. I Niemcy, jak weszli z przedsionka, tam z ganka do kuchni, zatrzymali się, tak, zachowali taką powagę, jak można tak nazwać, powiedzieli ojcu jakąś taką po polsku, łamaną polszczyzną, że: <span style="font-style: italic;">Jak skończycie, to tego, my tam poczekamy.</span> No to jeszcze było, powiedzmy, taki odruch jakiegoś właściwego zachowania, jakiegoś człowieczeństwa, no bo pozwolili. No, jak już my tak skończyli, to ojciec postawił z powrotem ten krzyż tam na półkę i wyszliśmy na ten. No i kazali iść za sobą.
    </section>
    <section>
        <time>2608</time>Wyszliśmy z podwórza od strony. Aha, bo oni. To później zresztą może szczegółowo będę mówił. Szliśmy przez podwórze, za stodołą, był taki wąwóz, za wąwozem droga w stronę na północ. Taka polna do wyjeżdżania w pole albo wywóz na pole, albo zwózka z pola. Taka miedza, można powiedzieć. I tą miedzą kazali nam iść do szosy. To była ta szosa, co mówiłem, przez Tarnogród w stronę na Hrebenne, o. Od Niska na Hrebenne. No i poszliśmy tam. Po drodze sąsiedzi od tej strony Mulawy przed nami już wyszli. Też Niemcy. Wzięliśmy. Kazali sąsiadom iść, a dwóch innych Niemców poszli do następnego sąsiada. A nasi, co byli u nas, kazali, poszli do takich Pędziwiatrów. Tak się ten sąsiad nazywał. Ten to miał gospodarstwo z siedemdziesiąt hektarów. To on spał na drabinie, bo rzeczywiście miał ciężko. Dużo musiał tego kontyngentu oddawać. Prawie wszystko i nie miał ludzi do roboty.
    </section>
    <section>
        <time>2703</time>Ale miał jakieś trochę maszyny lepsze, czy w ogóle miał. Dobrze. Teraz doszliśmy do tej szosy, na szosie już po jednej i po drugiej stronie widać co jakieś sto metrów, tak rozstawieni, stoją Niemcy, wartownicy. Przyjechał jakiś samochód osobowy, wysiadł taki z wykrzywionym daszkiem gestapowiec czy esesman. Tam sztorcował jakichś tych, coś do swoich krzyczał. Nie wiem, moż on im tak przekazywał coś. W każdym bądź razie tym swoim wachmanom, a oni znowu zaczęli ludzi popędzać. Bo przy tej szosie to część mieszkało od szosy na południu a część tam na północnej stronie. I to wszystko tak spędzili do szosy a później do wioski. Jakśmy już doszli do, to było z pół kilometra, do tego skrzyżowania i cała ta okolica tej starej wsi, tamtej strony, wschodniej, z tych kolonii tam była spędzona, tak że tych było może dwieście osób.
    </section>
    <section>
        <time>2804</time>Taka duża gromada. Jak popatrzeć, same głowy. Młodzieży takiej poborowej, jak to się mówi, wojskowej, to tam nie było. Wszystko uciekło albo do lasu, już byli w oddziałach, albo jakoś tam związani ukrywali się, tak że na tej zbiórce to były tylko rodziny z dziećmi, dziadkowie, no i. Samotnych osób, jak powiedziałem, takich młodych a nawet i żonatych mężczyzn – część się ukryła. Po pewnym czasie podjechały ciężarowe samochody od Tarnogrodu, nawróciły i podjeż-. Ta grupa zebrana osób była otoczona, tak że tam nikt nie mógł już iść. Ile tam na samochód się zmieściło z tymi swoimi tobołkami, bagażami, babcie i dziadkowie i takie osoby trochę kaleczne, ale jakoś tam pomagali wejść. Nie było stopni. Upchali, zamknęli, no i cała, jak już tak zabrali to wszystko, zresztą nie wiem, czy wszystko. Na ile tam tych samochodów. Bo jechali nie pojedynczo, tylko kolumną, więc już ostatni samochód został załadowany. Być może tam jeszcze ktoś został, może nie został.
    </section>
    <section>
        <time>2913</time>Bo tu jeszcze chcę zaznaczyć, że inna część wsi to była spędzana inaczej. To znaczy tamta od północnej części wsi, wschodnie kolonie, wschodnie tam w kierunku na północ, to ? (2; 0:06:32) na piechotę byli tam pędzeni. Tam jeszcze od następnej wioski jeszcze jeszcze. Nie wiem. To tylko tą część południową samochodami. Zawieźli nas do Bełżca, do tego obozu zagłady Żydów. No i ludzie, jak się zorientowali, gdzie jesteśmy, to już wtedy była smuta, kompletna rezygnacja. Wszyscy zrozumieli, odczytali, że skończyli z Żydami, to rozpocznie się teraz mordowanie Polaków. Wyładowali nas na placu obozowym i kazali siedzieć. Nie wolno było nawet, jakby ktoś chciał gdzieś tam za potrzebą swoją wyjść, to absolutnie, bo naokoło jest wszystko obstawione, że się nigdzie nikt nie przemknie. Chodzą żandarmi z psami, rozmawiają głośno, co mogło wskazywać, że są lekko jak gdyby pod jakimś tam wpływem. Być może, że tak było, bo chyba z jakiegoś powodu ten głos rozmowy.
    </section>
    <section>
        <time>3030</time>To musiało być pod jakimś działaniem. Może oni sami się za-, w tym rzemiośle mordowania coś im tam tego, że się w ten sposób tępiło ich współczucie, czy nie wiem, jak to nazwać. Ale to tak teraz komentuję tylko, bo tego nie rozumiem. Wykazywali jakąś nerwowość. Najbardziej to byli ludzie przerażeni. Zaczęli. Modlili się, odmawiali głośno modlitwy, jakieś pieśni religijne śpiewać. Jednym słowem obłęd, strach, tragedia. I tak to trwało kilka godzin. Ludzie to tak między tam tym tłumem to tamto. Tamten jeszcze: <span style="font-style: italic;">– Pewno kopią doły.</span> <span style="font-style: italic;">No, tylu nas jest, to trzeba duże doły wykopać, to musi to długo trwać.</span> No, takie były wypowiedzi, tak się słyszało. To bardziej się potęgowało strach. Ten strach paraliżował jakieś logiczne rozumowanie. To się nakładało jeszcze bardziej. Płacz. Jedni drugich uspokajali. Zaczęło się robić takie jakieś mocniejsze (2; 0:10:00) odbieranie tej tragedii. I dopiero kiedy chcieli, kazali się, wstawać i chcieli uformować taką kolumnę do marszu, to już naprawdę wtedy lament się zaczął, bo ludzie myśleli: No, no już teraz nas tam poprowadzą.
    </section>
    <section>
        <time>3171</time>A jak ja pamiętam, jeszcze tutaj siedząc na tej ziemi, to widziałem trzy baraki chyba, kwatery tej straży, czy jakieś kancelarie i bardzo gęsto tej obstawy, tych esesmanów. I na takich wysokich podnóżkach karabiny maszynowe do strzelania stojąc. Tak że na stojąc mężczyzna strzelał z karabinu. I do tego karabinu podłączona była taśma aż tam do jakiejś skrzynki na ziemi, tak że ta taśma to była z metr. Naboje, te czubki naboi to były takiego białego metalu, w słońcu świeciły i tak pomyślałem, tak teraz to mówię szczerze, że jak czytałem ten „Płomyk”, co przyniosła mama, tam były takie bajki, różne czytanki, ale jedna z tych czytanek o jakimś tam niedobrym wilku. I te zęby wilka były takie kły, takie świecące na zdjęciu, na tym rysunku. Tak mi się te naboje, te czubki właściwie skojarzyły z tymi zębami tego złego wilka. Następnie, to też tak szybko się to przewalało, w tym dziecinnym i w tej dziecinnej głowie, w tym myśleniu, żeby tylko ta kulka celnie ugodziła, żeby się nie męczyć.
    </section>
    <section>
        <time>3309</time>Bo też jak opowiadali jeszcze przed wysiedleniem nas, wcześniej, o tych mordach, co tam się działy na Żydach, to mówili, że do tych rowów wpadło połowę jeszcze żywych ludzi. I zasypani zostali tak ci, co zginęli od razu, i ci, co się męczyli. Więc przyszło mi na myśl, żeby ta kulka trafiła także skutecznie, żeby był koniec, człowiek nie odczuwał. No ale jakoś z krzykiem, z hałasem i przy pomocy popychania, bicia, krzyków i tych psów, no i tego obłędu w oczach ludzi wystraszonych, ten pochód został uformowany. Później się okazuje, że nie do lasu, gdzieś tam, do dołów, tylko nas zaprowadzą do wagonów kolejowych. No i na torowisku, wykopie, podstawione były wagony towarowe, i do tego toru doprowadzono, nie wiem, jak tam daleko to było, ale nie bardzo daleko. Załadowano do wagonów i. Jeszcze po drodze może ktoś próbował uciekać, czy dla spotęgowania strachu słychać było jakieś wystrzały, ale nie widziałem, czy ktoś uciekał, czy po co to były te strzały.
    </section>
    <section>
        <time>3406</time>Słyszałem tylko. Załadowano. Też był problem z tym. Wagony na tym torowisku w wykopie, ale z torowiska do wagonu to młody może wejść, ale kobiety, babcie w długich kieckach, czy dziadkowie to jedni drugich pomagali, ale i popychali, szczuli tymi psami. Ludzie dostawali takiego obłędu, bo nie, z tego strachu nie odpowiadali za swoje ruchy, za swoje to, co robi. Strach wyzwalał jakiekolwiek logiczne myślenie. A to tych Szwabów też doprowadzało do jakiejś takiej pasji. Czemu to? Oni tu robią porządek, a ten ktoś nie rozumie. Załadowano, zamknięto i pojecha-. Postaliśmy trochę, pociąg ruszył i zawieziono nas z tego Bełżca do Zwierzyńca. To taki obóz przejściowy na Zamojszczyźnie. Zwierzyniec. Rozładowano. Tam już z rampy, tam, gdzie nas rozładowano, to było z pięć kilometrów. To już było to. I w takiej kolumnie marszowej skazańców, wysiedleńców zaprowadzono do tego obozu. Wchodziliśmy przez bramę.
    </section>
    <section>
        <time>3518</time>Widać było, że tu będzie nasze miejsce. Wchodząc przez tę bramę, druty, płoty, wieże strażnicze widać z daleka. Takie, jak w każdym obozie koncentracyjnym, w Majdanku, w Zamościu. Za bramą jeszcze i jeszcze, i jeszcze baraki takie po prawej stronie widać, ale te baraki. Jeszcze obóz w obozie. Tak jakby obwód książki jest płot zewnętrzny, a tu jeszcze jest płot wewnętrzny. I nas, jak tu wprowadzono, o, tędy, koło tego płotu i tędy, i za tym obozem tu były takie szopy, które były jakimiś magazynami. Bez okien, ściany bez okien, ściany tylko były, znaczy, okna jakieś takie, co światło padało, w suficie. I ile się tam zmieściło osób, zostało zgromadzone do jednego. W drugiej takiej szopie, dużym tym baraku, już tam, jak pamiętam, był pełny, ale to były jakieś osoby. W tej chwili ja nie pamiętam. To nie były z naszej miejscowości. To gdzieś z jakichś okolic Biłgoraja, ale z innych miejscowości. I się zaczęły te obozowe dni.
    </section>
    <section>
        <time>3640</time>Dopóki jeszcze jako tako z domu, co było do jedzenia, to rodzice karmili. Największy problem to wody nie było. Przywieźli beczkowozem, to w beczce było, trudno mi powiedzieć, czterysta litrów, chyba więcej nie, w takiej drewnianej beczce, gdzieś tam ze studni czerpalnej, na wozie konnym. I to tyle. Ani do umycia siebie, ani naczyń. I to tak trwało, te dni. Od rana wypędzali ludzi na plac i ustawiali ich też w taką kolejkę, i podchodziło się rodzinami do stołu, i tam były spisywane nazwiska. Rodzinami, znaczy rodzice i wszyscy członkowie rodziny. Lekarz. Badali. Lekarz oglądał. Wszyscy się rozbierali do pasa, tłumacz coś tłumaczył, wypełniali jakieś tami druki, jakieś kartoteki, czy coś takiego. W każdym razie to wszystko było zapisane. (2; 0:20:00) I po, jak już skończyli tą, można powiedzieć, ewidencję, selekcję – selekcję zdrowotną, selekcję może rasową.
    </section>
    <section>
        <time>3756</time>To znaczy nie może a na pewno, bo później można było od razu odczytać, że po tej, jak skończyli te spisy, w następnych dniach, a byliśmy tam chyba ze dwa tygodnie, zaczęli znowu na plac i wyczytywać osoby, rodziny i z tego już można było wnioskować, że te zebrane to jest jakaś tam grupa, te to jeszcze młodzi, a te to jeszcze starzy za bardzo. No, jakieś takie podziały, które by świadczyły o tym, że. I zaczęli te osoby wywozić. Już nie tak całą kupą, tylko takimi podzielonymi. No i przyszła później taka pora, i nas znowu zaprowadzili do pociągu na tą samą rampę, i zawieźli do obozu przejściowego w Zamościu. I tu jeszcze chcę zaznaczyć, że w tym obozie w Zwierzyńcu, jak mówiłem, był obóz w obozie, tutaj od strony cośmy wchodzili to była kuchnia, tam jeszcze jakieś, nie wiem, ale tu były takie baraki, tu był taki barak, gdzie byli zam-, okiennice cały czas, non stop zamknięte. I płot, dwie ściany płotu.
    </section>
    <section>
        <time>3864</time>Znaczy tego płotu wewnętrznego jedna ściana, druga ściana z drutu kolczastego. U góry taki połączony płotek takimi spiralami z drutu kolczastego i na ziemi znowu takie koła, spirale, tak że ani górą, ani tak trudno było przejść. I tam w tym baraku był ten mój wujek. Jakoś tam go przywieźli, bo on się zgłosił. Jak wysiedlali, to się zgłosił. Nie chciał dzieci i żony zostawić. I jak żeśmy w tej miejscowości, tam, co mówiłem, te ciężarówki podjechały i ładowali nas, to wujka i jeszcze tam kilka, jakieś osoby już tam na miejscu zaaresztowano i oddzielnym transportem ich zabrano. Nie tam przez Bełżec i tak dalej. Tak że my, stojąc za jakimś posiłkiem w kolejce, ale koło płotu, o, z tej strony, to wypuszczeni byli z tego baraku i oni też stali. Ale oni już byli tacy zbici, zmasakrowani, że ledwo stali. Bo oni tam. Tu były ciągłe śledztwa. I pamiętam, że ojciec przerzu-. Ten wujek pokazuje, że jeść, głodny, że oni tylko dawali do picia, jedzenie jakieś.
    </section>
    <section>
        <time>3978</time>No i ojciec przerzucił taką ćwiartkę chleba przez ten płot. No i tam ktoś inny ten złapał, na ziemię spadł, odebrał. Ten podjął ten chleb, złamał, trochę dla siebie, ale trochę wujkowi oddał. Noo, wyprzedzając pewne sprawy, to wujek z tego uciekł. A to było w ten sposób, że z tego baraku prowadzono ich tam na śledztwa, które były na zewnątrz. Tak opowiadam, wyprzedzając pewne, jak słyszałem od rodziców. Chyba jakieś były rozmowy. Bo on zginął później. Więc ze śledztwa, było ich na tym śledztwie trzech i jeden był tak słaby, że go ciągli. Sam nie był w stanie iść. A to było w lesie, znaczy z tej północnej strony był las, z południowej strony była droga w kierunku do Zamościa i tam chyba pola uprawne. Już tak szczegółów nie pamiętam. Ale też jakieś drzewa. A barak śledczy to był, tak jak mówiłem, że ten barak, gdzie oni tam byli ciągle zamknięci i bez światła, to oni wyprowadzali ich. Jak tu było wejście, a te baraki to były na zewnątrz za płotem, tam, gdzie to gestapo.
    </section>
    <section>
        <time>4080</time>I stamtąd, jak prowadzili tego słabego, zmasakrowanego, zbitego, to wujek zostawił, puścił. Ten drugi był też słaby. I w las. Strzelali za nim, nie trafili. I tak się uratował. No ale później, w 1944 roku, jak była ta wielka bitwa pod Osuchami. To on tam w tej bitwie pod Osuchami, tej największej bitwie partyzanckiej na Zamojszczyźnie, to on tam zginął. Dobrze. I teraz znowu przechodzę do tego momentu, kiedy nas załadowano i zawieziono do Zamościa. Tu jeszcze przed tym wyjazdem już mieliśmy tego Zwierzyńca dosyć, tak jak mówiłem, ze względu na brak naczyń, ze względu na przede wszystkim wody. No i to pożywienie nasze już się domowe skończyło. A gotowali taką śmierdzącą zupę, że z tego, z okolic tej kuchni od gotowania to śmierdziało na parę, parędziesiąt metrów. Na biegunkę byłem już chory. Prawie wszyscy byli. Może siostry jakoś lepiej to znosiły albo. Ja już nie. I w takim stanie zawieziono nas do Zamościa.
    </section>
    <section>
        <time>4190</time>3; 0:00:00 Mój stan zdrowia był taki, jak powiedziałem wcześniej, nie bardzo z powodu tego pokarmu i biegunki. Więc miałem temperaturę, w większości to siedziałem gdzieś tam w tym baraku i przy rodzicach, a jak mi trochę wracało sił, no to tak jak wszyscy rówieśnicy, dzieci, starsze, młodsze, to żeśmy tam w miarę tych barakowych, obozowych możliwości się tam przemieszczali, czym się tam zajmowali. Tak szczegółów to już nie pamiętam z takiego okresu zabaw dziecięcych, czy w ogóle, bo wszyscy byli, ciągłym strachem żyli, czymś, co nie wiedzieli, co ich dalej spotka, gdzie ich zawiozą i co będzie. Utrwaliło mi się tylko z tego obozu w Zamościu taki jeden fragment, że ze starszą siostrą Stanisławą byliśmy w baraku i spaliśmy na pryczach. Prycze były gołe, bez jakiegoś przykrycia. Każdy co miał z sobą, to tym się przykrywał. Nie było żadnych środków sanitarnych ani możliwości jakiegoś leczenia się i tak dalej. Jedynie to, że był koło naszego baraku, właściwie tak można powiedzieć – za barakiem taki sanitariat i umywalnia. Tam była bieżąca woda.
    </section>
    <section>
        <time>4316</time>I to, pamiętam, w tym, w tej umywalni pod bieżącą wodą, gdzie można się było umyć, taki moment, kiedy dwóch mężczyzn, jeden drugiego tak podtrzymywał, postawił go tak, oparł o taki brzeg takiej wanny, gdzie takie koryto, do którego krany były czerpalne z wodą, i tam, jak to było nieraz w koszarach czy na stacji, że kilka osób, jeden obok drugiego miał kran i mogli się pod tym kranem myć. Więc ten jeden z tych mężczyzn był tak oparty o tą wannę, to koryto, a drugi mężczyzna powoli, z tyłu podnosił mu koszulę, wyrywał z przyschniętych ran ciała. I jak popatrzyłem, to było całe czarne, sine to ciało, zbite. No i ten pan bardzo cierpiał tak z bólu. Można powiedzieć, że wył. Też to taki charakterystyczny moment z tego obozu w Zamościu. Drugi taki moment to masę dzieci, które umarło i te małe osoby w różnym, i można powiedzieć roczne niemowlęta jeszcze i starsze dzieci leżały pod barakiem, czy przy ścianie baraku na zewnątrz. Gdzie później ktoś ich tam gdzieś zabierał, gdzie tam były grzebane, chowane – tego już nie wiem.
    </section>
    <section>
        <time>4455</time>Następny taki moment charakterystyczny to, a tam przebywaliśmy też chyba koło dwóch tygodni w tym obozie zamojskim, też się odbywały takie badania, jakieś badania w sensie, że znowu spisywane osoby, znowu lekarze, znowu pytania jakieś tam, na które rodzice odpowiadali. I znowu jak gdyby podziały, selekcje. No i po tym okresie znowu dalsza wywózka. Więc ze starszą siostrą byliśmy w tym baraku, gdzie były, jak mówiłem, prycze, a rodzice byli gdzieś oddzielnie. Przyszła taka pora, taka chwila, kiedy transport miał, znaczy osoby do transportu były przygotowane do wywiezienia i przebywały pod gołym niebem na placu w ten sposób, że nocowały pod gołym niebem na placu, bo rano miały być wagony podstawione, załadowane, gdzieś wywiezione. Ludzie różnie tam podobno rozważali, gdzie to dalej nas powiozą. No i przed tym wyjazdem z Zamościa, i tutaj tego momentu nie potrafię wyjaśnić w szczegółach, który za chwilę powiem, o co chodzi, te szczegóły.
    </section>
    <section>
        <time>4569</time>Tak że mówię o tym momencie, kiedy z tego baraku w nocy jakiś człowiek zabrał siostrę na ręce, a mnie kazał iść za sobą, czyli za nim i wyprowadził nas na zewnątrz. Tam pod drzewem stał ojciec, którego na początku nie poznałem, bo to było ciemno, noc. Dopiero później się zorientowałem. I ten człowiek oddał nas ojcu i ojciec zabrał tam do tłumu tych czekających na ranny transport, i w ten sposób zostaliśmy połączeni. Nigdy ojciec, w ogóle rodzice nie powiedzieli, kto to był i jak to było. Z powodu tego, nie wiem. Później rodzice zmarli. Ja teraz to rozumiem, że mogłem się zapytać i prosić o wyjaśnienie, jakieś szczegóły, no ale w młodszym wieku, wcześniej nie rozumiałem tego. A od rodziców, od rodziny, mogę powiedzieć, wyjechałem, kiedy miałem siedemnaście lat i tego w tym 1949 roku, wtedy tego nie rozumiałem. A później przyjeżdżałem do rodziny, do rodziców tylko na wakacje i na jakieś, na urlop.
    </section>
    <section>
        <time>4662</time>Taki to był moment tego opuszczenia obozu w Zamościu i transportu, który z powrotem wrócił do Zwierzyńca. Zabrano nas ze Zwierzyńca do Zamościa i z Zamościa po około dwóch tygodniach z powrotem do Zwierzyńca. W Zwierzyńcu przebywaliśmy znowu w takiej szopie, jak za pierwszym razem, tylko w następnej. Nie w tej pierwszej tylko w następnej. Ale już niedługo, bo po. Też tak szczegółów z terminu nie pamiętam, ale może tydzień, może trochę ponad tydzień. Znowu zaprowadzono, zorganizowano zbiórkę, wypędzono ludzi z tego na zbiórkę, zaprowadzono na rampę kolejową, załadowano i zawieziono nas do Lublina na Majdanek. Na Majdanku byliśmy chyba ze dwie doby, może trzy doby. Wiem, że się odbywało, była łaźnia i tak zwane odwszanie czy odpchlanie, bo każdy był niesamowicie brudny, zawszony, zapchlony po tych obozach. A szczególnie w tym Zwierzyńcu.
    </section>
    <section>
        <time>4778</time>Z tego obozu, znaczy z tej części obozu na Majdanku, (3; 0:10:00) gdzie się odbyła ta odwszalnia i mycie w łaźni, pamiętam taki moment, kiedy ludzie nie chcieli wchodzić do łaźni, bo myśleli, że, bo przypuszczali, bo słyszeli o jakichś tam tragediach, że jak weszli, to ich tam zamordowano, czy zatruto, czy. To jakoś tak wtedy może niedokładnie rozumiano, ale była jakaś obawa. Ale pierwsze osoby, które po jakimś czasie wyszły żywe, umyte z łaźni, to już następni wchodzili odwa-, znaczy bez obaw. No i tak to aż wykąpali się, cała ta grupa i znowu nas z tego Majdanka. Tam w takich śmierdzących barakachśmy nocowali chyba dwie doby. Znowu zawieziono do jakiejś części jak gdyby obozu, ale jak teraz pamiętam, to się nazywała Lipowa chyba ulica. I stamtąd po krótkim pobycie załadowano nas w pociąg towarowy, do wagonów towarowych i wywieziono do Niemiec, do Trzeciej Rzeszy, do Westfalii-Nadrenii.
    </section>
    <section>
        <time>4891</time>Z tego momentu w Lublinie, kiedy nas załadowano do pociągu, pamiętam taki fragmencik, jak siostry zakonne przyjechały takim zaprzęgiem w jednego konia i na wózku przywiozły jakąś zupę, która rozdawana była w takich papierowych czy jakichś takich półmiskach. Zupę mleczną, która to, trudno mi powiedzieć, był jakiś krupnik. Strasznie, bardzo to była smaczna. Ale jak mówię, wydaje mi się, że to był krupnik i z dodatkiem jeszcze jajek świeżych. Znaczy jajek świeżych nie takich gotowanych, jak się to nazywa, na twardo, tylko kogiel mogiel, czy coś w tym rodzaju. Bo tego nie było widać, ale smak był taki. O. Poza tym jeszcze też taki, jak w wagonie, do wagonu przy rozdawaniu tego pokarmu. Bo oprócz tej zupy, to jeszcze jakieś kanapki były, coś tam więcej może. I jedna z sióstr zakonnych mówiła tak do mojej mamy, żeby oddała tą młodszą siostrę, która miała wtedy cztery lata, żeby ją nie zabierać tak do Niemiec. One tu przechowają.
    </section>
    <section>
        <time>5003</time>No ale mama się nie zgodziła, nie oddała. Zresztą zdaje się, że innym osobom, innym matkom też takie propozycje składały, ale jakoś tak uparcie chodził im o tą siostrę młodszą, która była takim dzieckiem czteroletnim. No i tutaj znowu następuje ten moment, znowu w moim stanie zdrowia takim, osłabienie, jak ten transport wyjechał z Lublina. Jechaliśmy dwie czy trzy doby, a cały czas, całą drogę spałem, byłem chory na zapalenie, zapalenie płuc. Jeden raz przebudziłem się, jak pociąg stał w jakiejś miejscowości na terenie już Niemiec, i to było na terenie jakiegoś dworca. A na ulicy było takich gapiów, którzy obserwowali, z taką ciekawością obserwowali nasz transport. Tak jakby dla nich jakieś było wielkie, dziwaczne zjawisko. Ten moment pamiętam. Później znowu spałem, znowu byłem taki na skraju życia i śmierci. Na terenie gdzieś Westfalii rozładowano transport no i od tego, z tej miejscowości, być może, że to był Düren, taka miejscowość za Renem.
    </section>
    <section>
        <time>5121</time>Tak od Aachen gdzieś na wschód jakieś trzydzieści kilometrów, za Köln, może osiemdziesiąt kilometrów. To trudno mi powiedzieć. Z tego, co pamiętam, jak starsi rozmawiali później już, po fakcie tego pobytu tam u bauera. Obok naszego transportu rozładowanego, jak mówiłem, gdzieś na terenie Westfalii, przyjechał też transport ruskojęzyczny. Przywieziono też takich może wysiedleńców, jakichś, Rosjan, którzy rozmawiali po rosyjsku. ? (3: 0:16:24) Może i Ukraińcy, i Białorusini. W każdym bądź razie w tym transporcie ruskojęzycznym była taka pani, taka Rosjanka lekarz, która tam jakoś porad udzielała różnych, kto tam do niej się zgłosił. A ponieważ prawie wszyscy mieli jakieś potrzeby, porady, czy jakiegoś leczenia, więc ta informacja o tej lekarce się rozniosła i mama zaniosła mnie tam do tej lekarki. Z tego, co. Bo ja nawet tego momentu nie pamiętam, bo byłem chyba nie bardzo taki przytomny. Nie zarejestrowałem.
    </section>
    <section>
        <time>5225</time>Ale to, co mi mama opowiadała, to lekarka zbadała i mówie, że ona tu nie ma żadnych możliwości, jest ciężki stan. Z tego, co ona tutaj widzi, jest bardzo ciężki stan. I tylko zapytała, czy mama ma ręcznik lniany? Mama potwierdziła, że tak. To niech ten lniany ręcznik namoczy w zimnej wodzie i dobrze by było, jakby miała jeszcze sól. To mokry ręcznik lniany namoczony w zimnej wodzie jeszcze trochę solą natrzeć i takim ręcznikiem na gołe ciało okręcić. I mówi jeszcze tak, że będzie się bronił, bo to zimne, bo to bardzo takie to. Nie patrzeć na to jego, tylko wziąć na siłę, go zmusić do tego okręcenia. I tak mama zrobiła. Jeszcze co powiedziała, że nastąpi po pewnym czasie taki moment, kiedy się sprawa przełoży. Albo będzie, nastąpi zgon, albo spadnie temperatura, albo temperatura może wzrośnie i zgon, albo spadnie i wróci do życia. No i tak się stało, że ja obudziłem się trochę, już bez tem- po jakimś czasie, taki jak gdyby rześki.
    </section>
    <section>
        <time>5331</time>Jeszcze zmęczony, ale już obudzony. I wróciłem do życia. I to tyle z tego momentu, z tego rozładunku, i tego pierwszego pobycia w Niemczech, naszego pobytu w Niemczech. Później rozwożono tych ludzi po różnych tam miejscowościach. Myśmy trafili wraz z innymi z naszej miejscowości. Na przykład były sąsiadki trzy, trzy panie. To znaczy była babcia, córka i synowa, i dwóch chłopaków, czyli wnuków tej babci (3; 0:20:00) Petlakowej. Później jeszcze tam byli taki dziadek, ojciec z córką dorosłą niedaleko nas. Później jeszcze tam były. No, kilka osób z naszej miejscowości. Kilka rodzin, można powiedzieć, z naszej miejscowości. Myśmy trafili, znaczy nas tam <span style="font-style: italic;">Arbeitsamt </span>w Jülich przeznaczył do gospodarza, do bauera Gimnich Konrad w miejscowości Schleiden, gmina Aldenhoven, powiat Jülich. To od Aachen jakieś dwanaście kilometrów na wschód. To była pora koniec sierpnia, może połowa sierpnia.
    </section>
    <section>
        <time>5454</time>Taka pora, że u tego bauera odbywały się omłoty zboża. Zboże, które było skoszone i w snopach na polu, było teraz zwożone do takiej młockarni, do maszyny, która młóciła i przy tej maszynie stała prasa, która wiązała sprasowaną słomę. Ta praca odbywała się od rana, szóstej rano do popołudnia, do wieczora, z jakąś tam dwugodzinną może, jakąś przerwą obiadową. Czasu już nie pamiętam. Ja w takim stanie jeszcze nie, ledwo przele- niewyleczonym, ale już na nogach jakoś tam co nieco się trzymałem. No bo już było jakieś wyżywienie jako tako ludzkie. Nawet jeszcze wtedy, kiedy nas nie rozwieziono do bauerów, ale jeszcze byliśmy w takiej przejściowej gdzieś jakiejś tam, nazwijmy to pobytach. Tak jak pamiętam, to był jakiś dom starców, gdzie zawierał taką dużą świetlicę i tam na podłodze w tej świetlicyśmy tam przespali, przebywali przez jakiś czas i karmiono nas tam, jakoś takoś karmiono, ale już w miarę taką nie więzienną racją obozową, ale w miarę już strawną.
    </section>
    <section>
        <time>5564</time>I teraz, już kiedy będąc u tego bauera zakwaterowano nas w takim lichym pomieszczeniu, które się nie nadawało do zamieszkania dla ludzi, ale ten bauer nie miał warunków innych, chyba żeby do swojego domu przyjął, ale on miał swoją rodzinę i tam nie miał nawet też za wiele możliwości. Ta nasza kwatera mieściła się w takim budynku przeznaczonym poprzednio na takie cele jak: na dole, na samym parterze była pralnia i znajdowały się takie maszyn-, takie nazwijmy to maszyny proste jak pralka w takiej beczce, która była napędzana silnikiem elektrycznym, do prania; były takie prasy, które ze spadów owocowych, któreśmy wcześniej odpowiednio sortowali, kroili, wkładali do takich skrzynek i prasą na śrubę były wyciskane soki. Poza tym były tam przygotowane techniczne możliwości do suszenia owoców, do wyciskania owoców, do suszenia owoców, a na piętrze, takim niskim piętrze, takie jakby półpiętro, gdzie były takie metalowe schodki, była wędzarnia na wyroby wędliniarskie.
    </section>
    <section>
        <time>5686</time>Palenisko do tej wędzarni było na parterze, na samym dole. Takie ruszta i to miejsce, gdzie się jakiś paliło ogień, dym. A gdzie wisiały te wyroby wędliniarskie, to było właśnie, tak jak mówiłem, tak trochę wyżej, na jakimś takim półpiętrze. I on zlikwidował tą wędzarnię, ale te zawiesia takie do kiełbas, do jakichś tam szynek, baleronów, czy coś w tym rodzaju, to było wyczyszczone, zlikwidowane, ale smród tej spalenizny i czarne cegły, czarne ściany – tam pozostał. I tam zbudowano, zrobiono takie prycze, na którychśmy spali, a w jednej ścianie wybito dziurę, wstawiono okno. Bo tam okna żadnego w tej części, gdzieśmy spali, gdzie przebywali, gdzie dawano nam posiłki – okna, światła dziennego nie było. No to tyle by było z tego momentu samego przyjazdu i znalezienia się na tej przymusowej robocie u bauera.
    </section>
    <section>
        <time>5784</time>Dla mnie to było bardzo takim uciążliwym, bo musiałem razem z osobami starszymi stać przy maszynie, która prasowała słomę, która szła od tej maszyny do młócenia na prasę i w tej prasie były wiązane bale, i do wiązania tych bali drutem ja zakładałem ten drut na taki, w odpowiednim momencie na podany sygnał, zakładałem na taki haczyk drut i pracownik, który stał z drugiej strony tej prasy założony przeze mnie drut zgięty tak i wyciągnięty przez niego tym haczykiem, przecinał przecinakiem i jedną część, prawą część drutu wiązał z przeciętym poprzednio drutem. I wtedy ten bal był związany. No i tak to trwało, i ja przy tej maszynie, przy tym młóceniu stałem razem z osobami dorosłymi, pracownikami, od szóstej rano do popołudnia. Nie wiem, jaka tam była godzina, z przerwą obiadową. I to trwało kilka tygodni. Na pewno dłużej jak dwa, może koło trzech tygodni. Aż wszystko, co było do zmłócenia, zostało wymłócone.
    </section>
    <section>
        <time>5887</time>Przeważnie większość to była pszenica, mało, mniejsza ilość była żyta i mniejsza ilość to był owies. W niektórych częściach tej młócki, omłotu bardzo się kurzyło, bo to ta słoma była jakoś wyleżała przez wiatr, burze. Zboże było, poległo na ziemi i później maszyna, która kosiła, zbierała, to wszystko wyrywała z takim kurzem, z ziemią. To szło na prasę i ta prasa wytwarzała tuman kurzu. Tak że po takiej pracy to człowiek tylko świecił białymi oczami i zębami. Cały był brudny, zakurzony. I taka była moja praca na początku. W późniejszym czasie przyszły, na jesieni przyszły wykopki. Też chodziłem z dorosłymi na zbieranie ziemniaków. Później były następnie zbieranie, zbiór buraków cukrowych. To moja czynność tylko polegała przy burakach na tym, że co jakiś czas te buraki się podrzucało na takie, co parę metrów, na takie kupki i później tam podjeżdżał traktor z przyczepą.
    </section>
    <section>
        <time>5988</time>(3; 0:30:00) Inni ładowali to na przyczepy widłami. Ale najpierw to były pozbierane takie. Praca była jako tako nie ciężka, ale uciążliwa. A najgorzej to było to, że jak zostaliśmy wysiedleni 1 lipca 1943 roku w samo lato, to ja byłem w letnim ubraniu, w letnich sandałach. I jak już przyszła jesień, trochę dnie chłodne i deszczowe, to w tej glinie, mokrej ziemi, zimnej ziemi ja już nie miałem ciepłego ubrania. I to był właśnie taki problem, że w sandałach chodziłem do tej pracy na polu. A w międzyczasie to jeszcze były takie zajęcia dla mnie, że kiedy nie było takich masowych, jak omłoty czy wykopki, czy buraki cukrowe, tylko każdy tam jakieś, z tych robotników miał inne zajęcia. A ten bauer zatrudniał oprócz oczywiście rodziców jeszcze dwóch Polaków, którzy jakśmy tam przyjechali, jak nas tam przywieziono to oni tam już byli. Jeden z tych Polaków to był przywieziony z łapanki z Warszawy.
    </section>
    <section>
        <time>6106</time>Pamiętam jego nazwisko. Nazywał się Janek Milcuszek. Albo jakoś tak. Może coś tam trochę przekręciłem, ale jakoś tak bardzo blisko ten Milcuszek. Drugi pan, drugi Polak to był żołnierz, jeniec wojenny z 1939 roku. Nazwiska nie pamiętam. Na imię miał Wacław. Był jeszcze jeden, który mówił, pracownik, który mówił po rusku, Rosjanin czy Białorusin i ojciec z mamą. Poza tym był taki majster, mistrz, który tam organizował tę pracę. To był Niemiec w takim wieku, no, nie przedemerytalnym. On jeszcze emerytem nie był. W czasie, kiedy był jakiś nawał pracy, to zatrudniał tak dorywczo, czasowo emerytów, sąsiadów, którzy mieszkali tutaj przy tym gospodarstwie bauera, tylko po drugiej stronie ulicy. Było to dwóch górników kopalni węgla, które tam były w pobliżu. Byli to emeryci i oni tam wtedy, kiedy, jak mówiłem, był nawał jakiejś pracy, zbierania, przerywania czegoś, chociażby może nawet przy tych ziemniakach, wykopkach, to oni byli dorywczo zatrudniani lub przy jakichś innych pracach polowych.
    </section>
    <section>
        <time>6234</time>W takie trochę, bym nazwał, luźniejsze dni dla mnie, kiedy nie wstawałem rano razem, kiedy mnie nie budzono razem z i nie stawałem do pracy z dorosłymi, miałem takie zajęcia: albo przy zbieraniu spadów owocowych w sadzie. Były takie na przykład: w pole dla robotników wywoziłem drugie śniadanie. Kucharka zatrudniona u tego bauera na rowerze zawiesiła mi ze dwa koszyki z kanapkami, jakieś dwie bańki z kawą czarną, no i ja na rowerze. Ja ten rower trochę jechałem, ale więcej prowadziłem, bo bałem się, żebym się nie przewrócił, bo to były nierówne polne drogi. No i oczywiście jakbym się przewrócił, to bym tą kawę porozlewał, a to był przecież pokarm dla ludzi. Zdawałem sobie sprawę z odpowiedzialności. Więc mimo tego, robiłem to rzetelnie i starannie, bo by ludzie byli głodni. No, co tam takiego? No, czasami to w ogóle nie miałem zajęcia. To było różnie. Poza tym, jak były takie już jesienne, chłodne dni, to siedziałem w tym śmierdzącym pomieszczeniu.
    </section>
    <section>
        <time>6348</time>I tak to trwało do zimy, kiedy już trochę były spadki tempertury poniżej zera. Tam nie było ogrzewania. W końcu jakoś tam rodzice, ojciec starał się, że jak to tak można i gdzieś tam spowodował, też nie umiem wytłumaczyć, wyjaśnić, że nas przeniesiono do innego bauera, do innej miejscowości, to jest na wschód od tego miasteczka powiatowego Jülich. Tam mieliśmy już taką kwaterę w takim domu mieszkalnym. Znaczy, gdzie był piec, gdzie były normalne wszystkie warunki dla domu mieszkalnego, dla pokoju. Z tym że to znowu była taka, był taki feler, że przechodząc do tego pokoju, musieliśmy przechodzić przez pokój, w którym, jak pamiętam, mieszkały trzy kobiety, Rosjanki. Babcia z córką i. Właściwie to babcia z synową i wnuczką. Przy czym ta wnuczka to już była taka w miarę dorosła, że ona była też zatrudniona. Ona już nie była dzieckiem, już takim dzieckiem w sensie, że już miała może z osiemnaście lat.
    </section>
    <section>
        <time>6457</time>Ona już była uczennicą jakiejś tam średniej szkoły. Przynajmniej tak tłumaczyła. Więc przechodząc do swojego pokoju, gdzie były łóżka do spania i jakieś tam sienniki, i coś tam jeszcze, w miarę, jak mówiłem, ludzkie, to przez ten pokój tych pań trzeba było przechodzić. Ale była woda, krany z wodą i jako takie. U tego bauera drugiego to było. Przyszła wiosna, przyszły jakieś tam uprawy. Też mnie tam zatrudniał do takiej bardzo niewdzięcznej, do takich zajęć. Kiedy to? O ile dobrze powiem, to w maju, kiedy buraki cukrowe wymagały okopania czy oborania takim płużkiem, a do tego pługa, tego płużka, który chyba cztery redliny obejmował, było zaprzęgu dwa woły robocze. I woły robocze na pyski miały pozakładane takie kagańce. Ale to powodowało, że on nie mógł listków buraków tak bezpośrednio językiem i jakoś tam złapać, ale się ciągnął.
    </section>
    <section>
        <time>6575</time>Więc do tego, żeby tak one nie miały możliwości schodzenia i (3; 0:40:00) próbowania zgryzania tych liści buraków, to mnie między tymi wołami postawił ten bauer i jedną ręką trzymałem za uzdę jedno zwierzę, a drugą ręką drugie. I tak razem z tymi zwierzętami w środku chodziłem tą redliną od rana do wieczora, z przerwą obiadową, obśliniony, od połowy pasa, bo to były takie pogodne, ciepłe, można powiedzieć upalne dni. No ale do południa chodziła jedna para wołów, po południu druga para, bo ta pierwsza już była zmęczona. Ale ja i taki nieco starszy ode mnie chłopak, Ukrainiec, przy płuż-. Ja to prowadziłem te woły a on trzymał ten płużek i takśmy pracowali ze trzy tygodnie, cztery tygodnie.
    </section>
    <section>
        <time>6671</time>A bauer ten największą powierzchnię to właśnie uprawiał buraki cukrowe. Miał trochę ziemniaków, jak pamiętam, które sadził na wczesny zbiór. Takie buraki, przepraszam, ziemniaki, które się zbierało wcześniej. I resztę to buraki. A jeżeli chodzi o jakieś zboża, to tylko w takim zakresie, w którym mu były potrzebne jako na słomę, bo hodował bydło rzeźne. Miał w swoich zagrodach jałówki, byczki i trzodę świńską, świnie. Zwierzyna była jakoś tak byle jak karmiona przez okres lata. Dla tego bydła rogatego to zwożono, zrywano liście buraczane i przyczepą przywożono do tych ogrodzeń, gdzie ta zwierzyna luzem chodziła, i tam zwalano te liści buraczane, i to jako pokarm. Były takie sektory, gdzie były pastwiska i przepędzał z jednego do drugiego sektora. Jak tu już była zgryziona trawa, to do następnej. Tu wyrosła i tak wkoło Wojtek. A ta trzoda świńska też była w jakiś słaby sposób...
    </section>
    <section>
        <time>6806</time>(4; 0:00:00) Z tymi okopowymi, pracy przy burakach cukrowych, z tym prowadzeniem wołów, to jeszcze były wykopki tych wczesnych ziemniaków, gdzie przyjeżdżali jacyś odbiorcy i te były rozwożone do sklepów. On tam zaopatrywał okolice właśnie w te wczesne ziemniaki. To taka była moja, zajęcie. Tylko również obśliniony, jak mówiłem, no i ten zapach nie bardzo taki z tych wołów spoconych. Bo z nich aż ciekło. To chodziłem jak niewolnik jakiś w zaprzęgu tak razem. To było poniżające. Poza tym że nie można się. Też boso chodziłem. Że nie było ciepłej wody, żeby się umyć. No co można się umyć w zimnej wodzie pod kranem, jak jest człowiek taki zaśliniony? Skończyły się te roboty z tymi wołami, a ja jeszcze ze dwa tygodnie śmierdziałem tymi wołami. Sam siebie nie lubiłem z powodu tego. Po takich okresach tego typu prac po prostu niczym się nie zajmowałem. Do bauera przywieziono polską rodzinę i w tej rodzinie był taki chłopak w takim wieku, może rówieśnik, mój rówieśnik, a może z rok młodszy.
    </section>
    <section>
        <time>6919</time>No to myśmy razem różne takie psoty robili, chodzili. Tak jak to. To był 1944 rok. Już kończyły się żniwa, zbliżała się jesień. Już były wykopki. Ziemniaków to wcześniej już były wykopane, ale były przygotowania do buraków cukrowych. Pole już było z tych zbóż uprzątnięte i puste, a z zachodu zbliżał się drugi front wojenny. Tak że czekaliśmy na wyzwolenie. Ludzie już żyli taką nadzieją. No, jeszcze troszkę, a jeszcze troszkę i już coraz bliżej. Już te wybuchy armaty, wystrzały armatnie to coraz głośniej. Szyby drżą w oknach, pod nogami trzęsienie takie, drganie ziemi się odczuwało. I tak żeśmy doszli do okresu, kiedy. To był chyba wrzesień. Na pobliskiej stacji kolejowej przyszły wagony z Francji z bydłem. I wszystkich robotników u tego bauera, a on zatrudniał oprócz tych dwóch rodzin polskich, te trzy panie, trzy kobiety Rosjanki, to jeszcze około dwudziestu takich młodych Ukraińców w wieku około dwudziestu lat. Osiemnaście, dwadzieścia.
    </section>
    <section>
        <time>7052</time>Ze dwóch czy trzech tych Ukraińców uciekło, bo to było w pobliżu, w miarę blisko zachodniej granicy, gdzie można było do Belgii dostać i tam do ruchu oporu. Jakieś tam były przerzuty. Do francuskiego ruchu oporu. Prawdopodobnie tak się z tymi stało. Ale też były takie pokazówki, że uciekinierów nie tylko z różnych, z okolicy, jak gdzieś byli złapani, no to ich od razu pokazowo wieszano. Sąd i szubienica, wyrok, wykonanie wyroku. To te momenty pamiętam. Więc na tej, jak mówiłem, przyszły wagony z bydłem i tych wszystkich robotników, których ten bauer zatrudniał. On się nazywał, nazwisko Fijof (4; 0:05:33). Imienia nie pamiętam. Tej miejscowości też nie pamiętam, bo to była taka kolonia. Nie zabudowa ciągła, tylko kolonia pod lasem. Więc traktor nas na przyczepie zawiózł, wszystkich, których można było. Te wszystkie osoby, i kobiety, i dzieci. Bo i mnie, i tego kolegę, no i tych starszych.
    </section>
    <section>
        <time>7173</time>Otworzono wagony, wypędzono to bydło na rampę. I ta rampa była cała obstawiona. To było kilka wagonów. Trudno powiedzieć. To było sto, około stu, czy może mniej, w każdym bądź razie dość dużo. Związanych za uzdy dwie czy trzy krowy. Były prowadzone w ten sposób, żeby tę resztę za tymi przewodnikami tam szły. I tak żeśmy doprowadzili do zagród bauera, który się zajmował hodowlą tego bydła rzeźnego. Ale to już był taki okres wojny, kiedy na tej rampie kolejowej, gdzie myśmy te krowy, to bydło odbierali, codziennie były bombardowane i ostrzeliwane transporty wojskowe. Widać było, jak samoloty zniżają a tam walą w te transporty. Wybuchy bomb, bo czasami widać było, jak od samolotu oderwała się taka bombka i leci. To widać wzrokowo. A nawet żeśmy taką przygodę z tym kolegą rówieśnikiem mieli, że. Droga, szosa taka szła w kierunku na Köln. Taka miejscowość Köln. Kolonia po polsku. W tej chwili. Ona zawsze, nazwa historyczna.
    </section>
    <section>
        <time>7300</time>Więc przy tej drodze, w burakach cukrowych były pokopane okopy do ukrycia w ziemi. Bo to drogą, tą szosą przemieszczały się różne wojskowe formacje. Samochodami, pieszo, na czołgach, na różnych furmankach i tak dalej. I jak nadleciała. W nocy, no to w nocy. Ale w dzień, jak tam któryś, to od razu walili, samoloty myśliwskie. Więc do ukrycia – w okopach. I w jednym takim ukryciu wzięliśmy. A po drugiej stronie szosy był las. I z lasu, w lesie były, jak to zawsze w lesie są takie różne zajęcia leśników, że robią, przerzedzają, przecinkę, jakieś takie. I tam były stemple, takie kopalniaki, jak to po naszemu się mówi, poukładane do wywiezienia. I myśmy taki jeden drąg wzięli z tym kolegą, zrobili takie podparcie na tym okopie i tym drugim łuł, łuł, łuł, łuł. To była taka głupota, że zza lasu wyleciał samolot i strzela po tych burakach, i koło nas. Jak ten samolot zaczął strzelać, to my położyli na ziemi, to tylko nas ta ziemia obsypała.
    </section>
    <section>
        <time>7401</time>No i poleciał, to myśmy z tego okopu (4; 0:10:00) uciekli do domu. To taka była głupota, no ale jakieś takie przeżycie. Prawie że dostałem lanie, bo mama widziała to, jak była przed domem. I dalej. Od tego momentu po zapędzeniu tego bydła przychodzi takie polecenie: wszyscy obcokrajowcy, to znaczy,<span style="font-style: italic;"> alles auslender</span>, wszyscy obcokrajowcy zabierać swoje manatki, wychodzić i tam ich wywożą, zbierają na placu. Co rodzice mieli, spakowali i stanęli. Platformę taką konną z lorwagą przyjechał jakiś, zabrał rodziców i innych i zawieźli nas. No i zebrało się tam tych osób jakaś tam ilość, może z pięćdziesiąt, może sześćdziesiąt. Kobiety z dziećmi załadowano dalej na te lorwagi i w zaprzęgu konnym, a mężczyźni mieli iść piechotą. Ale byliśmy już wtedy pod strażą tak zwanego <span style="font-style: italic;">volkszturmu</span>. To po naszemu można powiedzieć takie. Nie wiem, czy to w dowolnym tłumaczeniu takie pospolite ruszenie.
    </section>
    <section>
        <time>7512</time>Starzy dziadkowie z takimi giwerami jakimiś jeszcze z pierwszej wojny światowej nas pilnowali, nie wiadomo dlaczego, bo i tak by. Ale pilnowali. Ale mężczyzn zaraz robili przegląd i który się im tam nadawał, nie ma pardonu, za kołnierz, siłą odprowadzili i wszystkich z tej naszej grupy zdrowych mężczyzn zabrali, Wehrmacht zabrał do kopania okopów. No i zabrano ojca. I teraz tu jeszcze chciałem opisać taki moment, taki okres opowiedzieć, jak pędząc to bydło z tej rampy kolejowej do... To było może ze dwa kilometry, po polu widziałem. Bo wcześniej nigdy się tam od domu człowiek nie oddalał. Ale po polu widziałem cały horyzont dym. Jak tak od północy, zachód, aż do południa wszystko się pali. Słychać – walą, strzelają. A później w nocy, jak wieźli nas na tej lorwadze, to już było ciemno, ale cały horyzont to ogień. Tam był front. No i być może za dobę, za dwie by nas tam już wojska te zachodnie, amerykańskie, czy jakie tam były, amerykańskie chyba, by nas zajęły.
    </section>
    <section>
        <time>7617</time>Ale nas załadowano do wagonów kolejowych i zawieziono przez całą Westfalię do Kassel. To jest takie środkowe Niemcy. Hesia chyba to jest, land Hesia. W Kassel. A po drodze byliśmy kilkakrotnie bombardowani na tych szlakach kolejowych, bo to była strefa frontowa i tam już był taki, nie wiem, czy to można nazwać bałagan, ale w tym sensie, że te samoloty latały i w tą, i w tamtą stronę, i te, które wracały bombardowały, i te, które na wschód leciały, też bombardowały. I non stop to było wszystko. Już panowanie takie dokumentne w powietrzu ? (4; 0:14:28). No ale jakoś szczęśliwie w tym Kassel postawiona te wagony na dworcu osobowym, już nie gdzieś na... I na peron wyładowano. Ale po drodze do tego pociągu doczepiano jeszcze jakieś tam inne wagony. Myśmy jechali w takich wagonach odkrytych. To takie wagony kolejowe do materiałów sypkich, jak brykiety, węgiel.
    </section>
    <section>
        <time>7704</time>Niektóre te wagony były nieoczyszczone, tak że ludzie to byli tacy brudni tam z tych później, jak wyszli, bo to po koksie czy po węglu, pyłem zakurzone wszystko. I w tym Kassel znowu się odbywało spisywanie, nazwiska, w kolejce stoją. I rozwożono tych robotników z Nadrenii, tutaj środkowych Niemczech do różnych takich obozów pracy przymusowej. Mama z innymi kobietami, z rodzinami. A jeszcze się tak ułożyło, że z nami była też babcia, córka tej babci i wnuczka z naszej miejscowości. I z tego Tarnogrodu była rodzina Graszów, czyli ci z tej Zamojszczyzny jakoś tak razem się. Trafiliśmy do... Jak to nazwać? Takiego obozu dla robotników przymusowych, który się nazywał takim. Po niemiecku to się nazywał <span style="font-style: italic;">kinderheim</span>. Sierociniec albo może coś koło tego. To polegało na tym, że dla zwiększenia wydajności pracy, dla jakiejś, jak Niemcy organizowali wszystko na perfekt. Więc te panie, żeby się każda nie zajmowała swoimi dziećmi, to w tym <span style="font-style: italic;">kinderheim </span>były wyznaczone babcie, które się zajmowały dziećmi, a inne musiały iść do pracy.
    </section>
    <section>
        <time>7822</time>No i myśmy trafili. Zawieźli nas do takiego nowotworzonego <span style="font-style: italic;">kinderheim</span>. To była filia już takiego <span style="font-style: italic;">kinderheimu </span>wcześniej, dawno gdzieś, nie wiem, od początku chyba jak przywożono tych robotników przymusowych do pracy tego obozu utworzonego. Więc nasz to był filia, niem. (4; 0:17:29) w obozie, jak się nazywa, stalag. To znaczy to był dla żołnierzy jeńców wojennych. Jakichś tam Francuzów prawdopodobnie, bo pierwszy raz w życiu widziałem murzyna. To w wojsku francuskim. A może jakieś inne. Tego nie umiem powiedzieć. Jakoś nie pamiętam, żeby ktoś powiedział, kto to jest. Ale ten stalag był coraz to wywożony, wywożony i w końcu pusty został. Część baraków tego stalagu też została rozebrana i gdzieś tam się przenieśli w inne miejsce, a część baraków została. I tak dotrwało to do końca wojny. Najgorzej to było znowu też z wodą. Że barak umywalnie i łaźnie rozebrano.
    </section>
    <section>
        <time>7918</time>Została tylko posadzka i gołe krany takie na zewnątrz. I takie, jak mówiłem, umywalki, gdzie był kran przy kranie i tam każdy się, podchodził, golił, mył i tak dalej, a to było pod chmurką. I jak była temperatura dodatni, to było okey, ale jak zamarzły krany, to w zimie znowu nie było wody. Błoto naokoło. W tym baraku brud. Ogrzewanie to takie były na środku sztuby, stała koza i dostawaliśmy na sztubę taką..., takie pudełko, taka skrzynka opału. Ale to było na pół godziny. Spaliło się a noc trwała, jesienna noc, grudniowa, listopadowa długo i zimno, chłodno. Prycze takie drewniane, ale dali nam, jak nas tam przywieziono do tego obozu, takie papierowe sienniki, (4; 0:20:00) ale takie dość wytrwałe, że się ten. One były papierowe, ale się nie. Trzeba było bardzo się starać, żeby podrzeć. I słomę prostą taką zwalili tam na, koło byłej łaźni, pralni. I każdy sobie te sienniki ponapychał. Później ta słoma, reszta, leżała i to zmokło.
    </section>
    <section>
        <time>8030</time>Bo jeszcze tam dowozili do tego niem. (4; 0:20:31). I nas, tam przywiezionych z Nadrenii, zakwaterowano w baraku w sztubie trzeciej, czwartej, piątej i szóstej. Pierwsza i druga sztuba to były też takie babcie z dziećmi przywiezione z powstania warszawskiego. Tutaj w Warszawie w październiku 1944 roku. I dwie sztuby to osoby z powstania, a te resztę. W szóstej sztubie to chyba nawet nie było pełnej kwatery. My mieszkaliśmy, znaczy mama i siostry w piątej sztubie. Ojciec tam gdzieś został. Mnie zatrudniano wraz z rówieśnikami albo jeszcze starszymi ode mnie. A tak się składało, że w tej sztubie piątej mieszkało dwóch braci. Zapomniałem w tej chwili, jak się nazywali. Jeden był Józef a drugi Franek. Ale nie wiem, czy Józef, czy Stanisław. Błażejczyk, o. Chyba. Błażejczykowie. Dwóch braci. Ten Franek to był w takim wieku jak ja, a ten starszy brat był taki zrównoważony, taki mądrzejszy i dzięki niemu to zawdzięczam, co później powiem, takie pewne sprawy, które jego rozwadze już wtedy nas uchroniły z jakichś tam kłopotów.
    </section>
    <section>
        <time>8146</time>Więc zatrudniono nas do przywo-, w kuchni tego głównego <span style="font-style: italic;">kinderheimu </span>niem. (4; 0:22:36) albo jakoś tak. Może niedokładnie pamiętam w tej chwili takiej właściwej nazwy. Tam była kuchnia dla pracowników tych przymusowych, tych fizycznych. I obok była kuchnia oddzielnie dla tego <span style="font-style: italic;">kinderheimu</span>. I z tej kuchni przywoziliśmy do naszego obozu wózkiem takim na czterech kółkach. Dwóch ciągnęło za dyszel, a dwóch z tyłu za końce tak pchało. I tak żeśmy się zmieniali. I to było nasze zajęcie. To żeśmy od samego początku naszego tam pobytu, zorganizowania tego obozu aż do końca wojny. Trwało to osiem miesięcy. (5; 0:00:00) Jeżdżąc tym wózkiem, na początku chodziliśmy z taką osobą z administracji tego obozu. To nie był żandarm, ale jakiś tam opiekun-stróż. A później to już tak się utarło, żeśmy chodzili bez jego pomcy, czy jego opieki, bo już my wiedzieli gdzie i nas znali w tej niem. (5; 0:00:38) głównej kuchni. Tak że pojechaliśmy raz na dobę. Czyli rano jakśmy wyjechali, tam załadowano nam jakiś termos, taki kocioł z jakąś zupą, jakimś pokarmem, później drugi jakiś tam kocioł też znowu z jakimś tam pokarmem.
    </section>
    <section>
        <time>8280</time>I w koszykach, w kartonach były jeszcze inne kanapki jakieś, biały chleb, ciemny chleb. To były racje dla dzieci. Tych racji było około na dwadzieścia pięć osób. Mówię to, żeby tutaj to zaakcentować, że tak było na początku. Ale już po kilku miesiącach, już blisko końca wojny myśmy dalej wozili taką samą ilość, ale już połowę było, zbliżało się do połowy. Już poniżej dwudziestu schodziło, bo albo zmarli, albo... Już nie umiem powiedzieć, ale ich było mniej. Najczęściej to zmarli. Ale nikt tego nie korygował, a ten, co to pilnował też, chyba cośmy przywieźli, dzielił sprawiedliwie. Tak że to było na dwadzieścia pięć osób, ale ile było, tyle podzielił. To był taki plus. W czasie takiego przejazdu też nas zastały czasami naloty lotnicze. Wcześniej nieco naloty odbywały się, bombardowania, przeważnie nocą. W dzień też, ale sporadycznie. Ale już tak, kiedy się kończył grudzień 1944 roku, Boże Narodzenie, Nowy Rok pamiętam, mróz i taki słoneczny, jasny dzień.
    </section>
    <section>
        <time>8400</time>To było chyba w Nowy Rok, kiedy ten Nowy Rok to dzień jest dłuższy na barani krok. Widać, jak – czyste niebo, ani chmurki – każdy samolot świeci. I tych samolotów leciało. Nie policzę. Jak horyzont się kończył, to były samoloty. Jak się z tej strony kończył to samoloty. Dziesiątki tam tych samolotów. Może dwieście, może pięćset, nie wiem. No i każdy, może każdy, bo część tylko przelatywała, zadanie miały prawdopodobnie gdzieś indziej, ale tak co jakiś czas te bomby leciały. Świst tych bomb spadających. Później artyleria przeciwlotnicza strzelała, przeważnie bezskutecznie, bo nigdy nie widziałem, żeby trafiono w samolot, czy by któryś tam spadał, czy się zapalił. Takich nie widać było. Jak wcześniej tam, nad Renem, w Nadrenii to widziałem takie spadające samoloty. Ale już tutaj w tym okresie – nie. No i taki tu chciałem opowiedzieć jeden moment. Może jeszcze powiem.
    </section>
    <section>
        <time>8498</time>Kiedy nas do Kassel przywieziono i na tej rampie, czy nie rampie, a peronie rozładowano, tam spisano i ciężarówkami rozwożono po różnych tam obozach, i nas zawieziono do Ihringshausen, to w nocy na Kassel był nalot. I nalot lotniczy powodował masę pożarów. Tak że jeszcze to miasto się po takich nalotach ze dwa tygodnie, tydzień czasu się paliło zanim te pożary zostały przez straż ogniową jakoś uśmierzone. Więc wieziono nas przez miasto zadymione pożarami. To dało nam. Ja mówię nam. Mnie. Bo tak jak gdyby w imieniu wszystkich, ale ja takiego stracha, że co to będzie, jak ja widzę tu wszystko, miasta rozwalone, domy mieszkalne rozwalone, torowiska tramwajowe, szyny w górze, powyrzucane, bo jak bomba wpadła na torowisko, przecież pogięło to torowisko. Ten sam widok powodował takie też stresy, że to nas może spotkać. A poza tym nasz obóz. To było na peryferiach, tak że za naszymi barakami już było pole uprawne i miasta już nie było. I nas tam nigdy nie bombardowano.
    </section>
    <section>
        <time>8606</time>Ale się zdarzały też takie przypadki, że za barakami, w polu uprawnym były leje po wybuchach. To albo jakieś błędy tych lotników. Może źle odczytane, złe komendy. No jakiś powód, bo na pole uprawne się bomb nie wiezie tam skądś i nie rzuca. Tylko były albo źle wycelowane, bo może na torowiska kolejowe, bo za barakami od wschodu było pole uprawne, a od zachodu były torowiska kolejowe i magazyny kolejowe. Więc może to pole, że zniosły, za wcześnie albo za późno. Bo były takie przypadki. Tutaj chcę takie szczegóły powiedzieć, że samoloty, które leciały na zachód, z zachodu na wschód, bombardowały, ale połowę to była takich, że samoloty leciały na Hanover, później robiły taki skok w bok, zakręt i dopiero bombardowały w drodze powrotnej. Czyli Niemców tak wprowadzano w strach, w panikę. Bo na całej trasie przelotu tej tafli samolotów, jakieś tam eskadry, to były ogłaszane – oni mieli dokładne namiary – i były ogłaszane alarmy.
    </section>
    <section>
        <time>8692</time>A jak zrobiły taki skok w bok, skok, obrót i w drodze powrotnej zajęły jakąś tam marszrutę tego przelotu, to zanim skończyły samoloty, przepraszam, syreny ogłaszać na mieście, w okolicy niem. (5; 0:08:12), to znaczy taki przedalarm, pół alarmu w tłumaczeniu, jak ja rozumiem. Zanim syreny skończyły, to już niektóre syreny grały alarm, pełny alarm. To znaczy, że to było zaskoczenie. I wtedy nie wszyscy się zdążyli ukryć, bo niem. (5; 0:08:35) to jest sygnał do ukrycia. No ale jak jeszcze nie skończone granie, nadawanie sygnału półalarmu, a już jest pełny alarm, no to jak ktoś miał blisko do schronu czy do jakiegoś ukrycia, to zdążył. Ale jak nie, no to go zastało na chodniku gdzieś. I takie to było nasze powitanie w Kassel. Żeśmy w tym dymie, w takim nastroju strachu tam się zasiedlili. I później następne dni powodowały, że te naloty już odbywały się często i tak głośne wybuchy w pobliżu tych bomb w zakładach i osiedlach mieszkaniowych też. To nie było, że tylko fabryki.
    </section>
    <section>
        <time>8792</time>Całe kwartały, sektory miasta były bombardowane bez względu, co tam się znajdowało. Były różne kalibry bomb, czy tonaż, może właściwie by określić. Jedne wybuchy były takie wybuchy, a drugie były strasznie potężne. Strasznie głośne. (5; 0:10:00) I tak to nasze nędzne życie w tym obozie, w tym baraku trwało. To była jesień. Strach od bomb, strach od Niemców, bo nie było tam żadnego. Chociaż oni już byli ? (5; 0:10:16), głowy pospuszczali. Ale ta buta niemiecka trwała. I na przykład, taki chciałem wspomnieć moment, kiedy wracając z tego niem. (5; 0:10:36) z tym prowiantem do naszego obozu, szedłem przy tym wózku z tyłu po lewej stronie. Nie wolno nam było jechać chodnikiem, tylko przy krawężniku, ale po szosie. I ja byłem nie przy krawężniku od tej strony. Nasze ubranie to było nędzne, jak powiedziałem. Nie miałem z domu żadnego ciepłego ubrania. Gdzieś, skąd, kto tam, jak tam, nie wiem. Miałem jakąś kurtkę z dorosłego człowieka, gdzie rękawy były za długie.
    </section>
    <section>
        <time>8908</time>W ogóle byłem małym chłopakiem, a w tej kurtce wyglądałem jak straszydło. Przepasany jakimś tam, związany sznurkiem czy nie wiem. I w drewnianych takich butach, drewniakach, klompach to się nazywało. To znaczy stopa wchodziła w ten drewniak, wydłubany z drewna. Takiego miękkiego drewna lipowego czy jakiegoś. No, idąc przy tym wózku zostałem kopnięty przez takiego z <span style="font-style: italic;">hitlerjugend</span>, który jechał rowerem, ze szkoły wracał. Oddałem mu w ten sposób, że tym drewniakiem kopnąłem mu w koło roweru. Szprych parę się wysypało, koło zostało, ósemka, zwichrowane. On się wywalił i do mnie. Ale koledzy stali w mojej obronie, ale i Niemcy przechodzący przechodnie też staneli w mojej obronie. Co dawało sygnał, że jak gdyby się opamiętali, bo gdyby sami koledzy mnie bronili, to by jego, tego z <span style="font-style: italic;">hitlerjugend </span>nie wystraszyło. Ale jak już ci przechodnie na ulicy, to dał spokój. I tak było chyba ze dwa razy, bo jeszcze Bolek Wilczek też był kopnięty podobnie jak innym razem.
    </section>
    <section>
        <time>9021</time>I to mniej więcej było w tym samym miejscu. I jeszcze później też opowiem, też miałem taką przygodę, ale to już z takim młodzieńcem też na rowerze, ale to już było po wojnie. To znaczy nie wiem, czy to się wojna skończyła, ale front przeszedł już. Może jeszcze wojna trwała, bo nas wyzwolili na początku kwietnia, a wojna się skończyła 3 maja czy 4 maja. A kapitulacja dopiero 8 maja podpisana. I przejeżdżając tym zaprzęgiem, tym wózkiem kiedyś, też nas zastał alarm w tym niem. (5; 0:14:10), kiedy te samoloty, w takim momencie, kiedy były grane syreny niem. (5; 0:14:16) i alarm. I te samoloty wracały ze wschodu w kierunku na zachód. I w drodze takiej powrotnej bombardowały. To niem. (5; 0:14:33) to były takie peryferia Kassel, północno-wschodniej części. Z naszej ulicy schodziło się do takiego centrum jak gdyby tego niem. (5; 0:14:47). Tu była ulica w kierunku środmieścia, centrum, a tu na wschód jeszcze z pół kilometra i już pola były.
    </section>
    <section>
        <time>9123</time>Znaczy, kończyła się zwarta zabudowa. A ta ulica na zachód dochodziła do torów kolejowych, do dworca kolejowego, dla pieszych przejście było pod ziemią i z drugiej strony schody, wyjście na ulice, a dla pojazdów – trzeba było objechać i na tę ulicę wjechać. I tu na tym nasypie, na tym objeździe kolejowym gwizd bomb. Jeden raz myśmy się znaleźli, kiedy ten gwizd bomb tak się już, strzelań, wybuchów potęgował, że dojechaliśmy do takiego. Wóz z burakami cukrowymi, jakiś tam bauer niemiecki lorwagę z tymi burakami zostawił na tym przejeździe, właściwie już za przejazdem, ale na. Za przejazdem, ale zjechał z torów. Jak tam pod spodem były tory kolejowe, to on zjechał już za ten tor. I ten zaprzęg z końmi zabrał i poleciał biegiem do takiego, jak u nas jest wejście na klatkę schodową, to tam były takie na podwórze zabudowy. Ukrył te konie, bo z góry leciały szyby, leciały dachówki, bo te wybuchy były w pobliżu i wszystko w powietrzu fruwało, szczególnie te dachy.
    </section>
    <section>
        <time>9238</time>Szyby, okna wypadały od wybuchów i to brzęczało. Więc my się ukryli pod tym wozem z tymi burakami. Ten wózek z tyłu stał. I była jakaś przerwa. Jedne, te, co bombardowały już odleciały, drugie samoloty jeszcze nie zbliżyły się, nie rozpoczęły, ale już gdzieś te bomby w oddali słychać gwiżdżą. Zaraz będą wybuchy, bo słychać, jak ta bomba leci. Więc spróbowaliśmy wejść do takiego schronu, a wszędzie w owym czasie, tutaj chciałem zaznaczyć, były takie strzałki pomalowane, w którą stronę uciekać do schronu. Dla przygodnych podróżnych nieznających tego miejsca, to strzałki wskazywały – gdyby nastąpił nalot, gdzie uciekać. I strzałki zaprowadziły nas. Pod tym nasypem były takie podpokopy w głąb. Trzy wejścia do schronów podziemnych. W ziemi wykopane, jak to górnicy mówią, szyby. Tylko są takie szyby pionowe i szyby schodzące pod ukosem. Więc myśmy do tego pierwszego się shcowali.
    </section>
    <section>
        <time>9335</time>I tam stał, to był. Jak się weszło, takie powiększenie. Stał policjant taki, co chodzą po ulicy. Nie taki esesman, tylko kryminalny, czy jakiś taki polizei. I zobaczył, my tu mamy takie P naszyte. <span style="font-style: italic;">– Bis du Polen? –</span> do jednego z naszych, który pierwszy. On mówi: <span style="font-style: italic;">– Ja wohl. </span>A ten mówi: <span style="font-style: italic;">– Rauss von hier. </span>Znaczy, precz stąd. No i nas wypędził. W naszym... Znaczy, myśmy się wycofali, wyszli, bo co można było zrobić, to szybko się wynieść i znowu się jakoś ukryć. Ponieważ ten nalot trwał, nie było czasu jakiegoś innego, to do następnego. I tam nas nikt nie wypędził. Tam nie było policji. Do następnego albo jeszcze, bo ich trzy takie były. Nie pamiętam, czy do drugiego, czy kolejnego, następnego. I tam nas nikt nie wypędził. Kiedy (5; 0:20:00) się skończył nalot, a trzeba powiedzieć, że w tych schronach też były takie, jak to po naszemu mówić, pozakładane radiagul (5; 0:20:12), takie kołchoźniki, w których były podawane informacje dla Niemców, co robić i tak dalej.
    </section>
    <section>
        <time>9441</time>Więc kiedy przez takiego po naszemu kołchoźnika podano, że już wychodzić, tośmy wyszli. I co teraz, jakie tu zjawisko? Patrzymy, a wejście, z którego nas wypędzono, jest zasypane, bo skarpę, niedaleko padła bomba lotnicza. Co tam było, jakie skutki tego wybuchu? W każdym razie to wejście było zasypane, zawalone. To był taki jeden moment. I tu jeszcze też chciałem wspomnieć o takim też przejściu może jeszcze bardziej tragicznym. To gdzieś w pobliżu 20 grudnia, po 20, ale przed świętami Bożego Narodzenia ten nasz, który się nami opiekował, to znaczy zarządzał, jakoś kierował tymi w <span style="font-style: italic;">kinderheimie </span>osobami i który nas tam czasami prowadzał, to powiedział, że następnego dnia mamy wstać, on nas obudzi nawet i zaprowadzi. (6; 0:00:00) To nie było do niego urazów i jako człowiek, który. Kto to był? Mowił po polsku, słabym takim polskim językiem, ale. Więc któregoś dnia, tak blisko Bożego Narodzenia kazał nam się przygotować w trzech, mnie i jeszcze dwóch braci, którzy mieszkaliśmy w tej piątej sztubie.
    </section>
    <section>
        <time>9569</time>I on nas zaprowadzi nad ranem do obozu głównego, bo chodzenie po nocy było nie wolno, zabronione, zwłaszcza obcokrajowcom. I tak się stało, że w tym obozie, jak nas zaprowadził, do świetlicy, jakiejś poczekalni, nawet nie wiem, jak to nazwać. W takim pomieszczeniu było już tam około dziesięciu takich chłopaków z innych filii tego. A może prawdopodobnie tego <span style="font-style: italic;">kinderheimu</span>. I stamtąd jakiś inny, inna osoba poprowadziła nas na pętlę tramwajową, wsiedliśmy w tramwaj i tramwajem zajechaliśmy przez całe miasto na drugą część, też na pętlę tramwajową. Tamśmy wysiedli. Jeszcze było ciemno. Paliły się takie rzadkie oświetlenia na ulicy. I na tej pętli po wyjściu z tramwaju poprowadził nas na uliczkę i tam stał zaprzęg konny, dwóch – woźnica i leśnik, taki w mundurze, w stroju leśnika, starszy człowiek. I kazali nam wejść na ten wóz, na tą lorwagę, i ruszyliśmy tą ulicą do przodu, pod górę, pod górę.
    </section>
    <section>
        <time>9697</time>Jeszcze, jak mówiłem, było ciemno, ale tam już wyżej, bo to stok taki długi, rozległy. Na długość kilometr może. Że po wyjściu trochę wyżej, zza tego lasu, a to było cały czas w lesie, tam zza lasu zaczęło słońce świecić, promienie. I w pewnym momencie po lewej stronie skończył się. Właściwie las się nie skończył, tylko wycięty był las. Taka wycinka lasu, starych drzew. I był wgląd w dół, i na całe miasto, wtedy już oświetlone słońcem. Widać było – taka kręta rzeka Fulda. I tak idąc, zaczęły – dalej też pod górę – zaczęły syreny ogłaszać niem. (6; 0:04:00). I za chwilę niektóre już się włączały: alarm. Ale tu jeszcze chciałem zaznaczyć, bo to będzie istotne, co powiem, że nasza trójka była w takich drewniach, jak już mówiłem poprzednio. I. Aha. Ponieważ to było pod górę i było ślisko, to konie już nie mogły ciągnąć. Same się ślizgały, same się ledwo utrzymywały na tym śliskim gruncie. To były kocie łby.
    </section>
    <section>
        <time>9818</time>Więc kazano nam iść na piechotę. I w te nasze drewniaki, też miały to do siebie, że myśmy się zostawali, nie nadążali. Oni mieli inne obuwie, może mniej się ślizgające, a te nasze drewniaki – co krok trzeba było uważać, poślizgi, trochę pozbijali kolana już, bo to kilka razy się człowiek przewrócił. I oni nas wyprzedzili, w tym momencie, kiedy ten alarm się zaczął, może jakieś sto metrów. Ale myśmy wzrokowo ich widzieli i za nimi szli. Jak te samoloty naleciały, bo, jak mówiłem, alarm był ogłaszany i za chwilę widzieliśmy z tego wzgórza w dolinie miasto. Tam wybuchy bomb, takie w górę wybuchały świecące jak choinka po bombach burzących odłamki, które znowu świeciły w tych promieniach słońca. Na niektóre dym, pożary i tak dalej. I w pewnym momencie po prawej stronie tej skarpy zauważyliśmy, bo tam była ukryta artyleria przeciwlotnicza w takim rzadkim lesie liściastym, tak zamaskowana, że dopiero jak ona zaczęła strzelać, a te strzały były tak głośne, że trudno było nam nieprzyzwyczajonym wytrzymać.
    </section>
    <section>
        <time>9947</time>Tak bolały bębenki, uszy. Więc robiła się taka sytuacja dość tragiczna. I w pewnym momencie parę wybuchów było przed nami, tam, gdzie ta furmanka z tymi za zakrętem już się. Bo tam był zakręt. Oni się schowali. I jak tam gdzieś, czy po tych armatach przeciwlotniczych zaczęły bomby wybuchać w pobliżu nas, to ziemia wyrzucona po takich bombach w górę i grudy ziemi z kamieniami, i tak się rozchodziły we wszystkie strony. A w tym lesie liściastym była taka kołdra z liści. To było w grudniu, bez śniegu jeszcze. I bardzo słychać, jak te pac, pac, pac po tych suchych liściach te grudy opadały już, te grudy ziemi opadały. A po lewej stronie, schodził w dół, był posadzony lasek kilkunastoletni, dziesięcioletni może, nie wiem, bo te drzewka już były wysokie na jakieś cztery, pięć metrów. Więc jedyne wyjście to było pod te drzewka się tam. A te sosenki chyba to były, bo to iglaste, rosły w takich głębokich bruzdach, takich równoległych do. Poziomica, można by powiedzieć. I już blisko nas, zbliżały się te opady, czyli strach nam dodawał jak gdyby jeszcze większego animuszu do ukrycia się, więc nie było czasu lecieć głębiej. Do pierwszego rzędu tych drzewek się tam w bruździe ułożyłem.
    </section>
    <section>
        <time>10093</time>I koledzy może trochę dalej polecieli. Ale też gdzieś niedaleko. Trwało to kilkanaście minut. Ponieważ, jak mówiłem o tych wybuchach bomb i tych strzałach, i później już nie wiadomo było, czy to bomby wybuchają, czy... Zasłoniłem sobie uszy. I przetrwałem ten... okres tych głośnych wybuchów. A jeszcze (6; 0:10:00) co tu chciałem zaznaczyć, że tam, gdzie ta nasza, ci koledzy z wozem byli w przodzie, stamtąd dochodziły, z tamtej strony wybuchy i jakby jeden wybuch inicjował następny, jakaś taka seria tych wybuchów. A samolotu już nie było słychać. A wybuchy były. To mogło być, tak mi się wydaje, że miejsca, gdzie była zmagazynowana amunicja artylerzystów, że ona mogła być poprzez takie przeniesienie detonacji. I to nas trzymało jeszcze przez jakiś czas po nalocie w tej bruździe. Później już się te wybuchy... Albo ustały, albo były nie takie seryjne, tylko co jakiś czas coś wybuchło, więc...
    </section>
    <section>
        <time>10209</time>Ale znowu do tego momentu, kiedy już jak gdyby się spokój zrobił z tymi wybuchami. Dopiero zbieram się do tego, żeby się podnieść i wstać. I w tym momencie się zorientowałem, że jestem przykryty z góry takimi ściętymi gałęziami, które spadły na mnie. Ale jakoś się spod tych gałęzi wygrzebałem. Ale jeszcze tutaj, przepraszam, bo trochę wyprzedziłem. Jeden z tych dwóch braci pierwszy wyszedł i zaczął takim bardzo tragicznym głosem: <span style="font-style: italic;">– Stachu</span> – do swojego brata. I on spowodował, że ja wtedy się spod tej gałęzi zacząłem wygrzebywać. I jak się, wszedłem na, z tej bruzdy już na tą drogę, i za chwilę jego brat też się zgłosił. On był gdzieś trochę dalej. I poczuliśmy tylko smród tych wybuchów, wystrzałów armatnich, które były sto metrów, pięćdziesiąt, bo te armaty były ukryte, ale w jakiejś odległości jedna od drugiej, jak również i po wybuchu bomby, która w ziemię została wbita, to jeszcze przez jakiś czas nad lejem unosił się taki siwy, niebieski obłoczek jakiś, który też miał taki zapach.
    </section>
    <section>
        <time>10333</time>Z trotylu czy jakiegoś materiału wybuchowego. I jeszcze tutaj chciałem przy tym zaznaczyć, że drzewka skrajne, które były, gałązki poobcinane tymi odłamkami i może miotającym od wybuchu powietrzem, że gałązki, które się utrzymały, nie były ścięte, były bez kory. Białe takie. Wybuch okorował te drzewa. Chwilkę zastanawiając się, zaczęliśmy schodzić w dół. Przyszliśmy do pętli, nic tam, nie ma żadnego ruchu tramwajów, więc ten starszy brat, który, zdaje mi się, wcześniej powiedziałem, że on był takim już w miarę dojrzałym, że nami kierował. I jakoś żeśmy przez całe miasto zbombardowane, spalone, bo tych pożarów było na całym szlaku od jednego końca aż do naszego, z zachodu na północny wschód. Szliśmy wśród palącego się miasta, domów zawalonych. Gdzie bomba spadła na tory tramwajowe, powstał lej, a przerwane tory były wygięte jedne w drugą stronę, w górę. Poza tym odczuwało się zapach spalenizny, pożarów, gdzie się paliły różne rzeczy w domach mieszkalnych. Wata, jakieś materiały tekstylne.
    </section>
    <section>
        <time>10477</time>Bardzo było czuć wyraźnie te palące się pierzyny czy poduszki z pierza. To był taki specyficzny, ostry zapach, aż oddech był ciężki od tego powietrza zatrutego spalinami. I wszystkie zapachy, od papy, która się paliła, jak jakaś szopa, czy było pokryte papą, to smród papy, tekstyliów, wszelkie zapachy. Wróciliśmy głodni, zmęczeni, bośmy nic od rana nie jedli. Przychodząc już do tego niem. (6; 0:16:40), wychodzimy pod przejściem pod torami i kawałeczek było do skrzyżowania w naszą ulicę, ale na wprost był taki kościół z czerwonej cegły. Właściwie to nie był chyba kościół katolicki tylko ewangelicki zbór. Ale przeświadczeni byliśmy do tego widoku, bo to tak na wprost tej linii, na końcu był widok tego kościoła. A chodząc tam codziennie z tym wózkiem po prowiant i z prowiantem, tośmy ten widok, jak mówiłem, widzieli. A tu raptem kupa gruzu. Już nam się tak. Nie wiem, ja tak odczułem. Chociaż nie wiem, dlaczego, ale mi się zrobiło szkoda, że to taka budowla i taka kupa rozwalona.
    </section>
    <section>
        <time>10614</time>I to był właśnie taki moment przeżycia. Jeszcze idąc z powrotem od tego miejsca, gdzieśmy tam przeżyli te wybuchy, to bombardowanie, do samego baraku, do samego obozu, to myślałem, jak tam rodzina przeżyła. Czy też przeżyli, bo mama chodziła do pracy, a siostry były w tym baraku pod opieką takiej babci, pani Palmowskiej, która miała też tam swoją córkę. Ona była z trzema córkami. Dwie chodziły do pracy, a najmłodsza, Kazia, była gdzieś około może siedmiu, ośmiu lat. I dwóch synów. Też w takim wieku jak. Może jeden starszy, a jeden około też dwunastu lat. I ta pani Palmowska się opiekowała właśnie tymi. Jeszcze tam była taka dziewczyna w tej piątej sztubie, Pelagia. Zapomniałem nazwiska. To by było tak z okresu już kiedy klęska Niemiec się zbliżała. I tutaj jeszcze powiedzieć, że ojciec wrócił do obozu. Któregoś dnia, kiedyśmy (6; 0:20:00) wrócili z wózkiem, przywieźli pokarm, zostawiliśmy zaraz za bramą u tego szefa. Idąc do swojego baraku, patrzę, ja i jeszcze trzech kolegów, ktoś przechodzi przez płot.
    </section>
    <section>
        <time>10758</time>A za płotem od tej strony były takie trzciny i bagna. Tak mnie zdziwiło, dlaczego, co to się dzieje? Jakie zdziwienie, że jakiś człowiek przechodzi przez płot. W pewnym momencie, kiedy on przeskoczył a przechodząc przez płot, tak jakoś przechodził nie żeby się wychylał, tylko nad płotem jakoś tak nisko, że trzeba się było wpatrywać, żeby zobaczyć. Zza krzaków można było powiedzieć, że... Nie wiem. Z tego czołgu? Taki podoficer, bo miał naszywki. <span style="font-style: italic;">– Ręce do góry.</span> ? (6; 0:21:21) podnieś. Niemiec trzymał, cały czas ręce do góry, przeszukał kieszenie i wszystko, co tam przejrzał, nie oddawał, tylko rzucał na ziemię. Aha, to już groźne. Później, jak już tak sprawdził, wziął go za ramię, obrócił, tak go pchnął i kazał mu iść. I tam gdzieś poszedł z tym Niemcem za parkan z muru. Taki moment z tego. Aha, jeszcze też taki moment był. Na końcu naszej ulicy w stronę dworca, zaraz po lewej stronie w kierunku zbombardowanego kościoła, na rogu była piekarnia. I tam pieczywo było do końca pieczone, nawet do samego frontu. Mimo że wszędzie już taka była, rozgardiasz, ruchu osób prawie nie było, ale w tej piekarni pracowali.
    </section>
    <section>
        <time>10886</time>Ktoś dał hasło – po chleb. Przylecieliśmy po ten chleb pod piekarnię i już jacyś przed nami tam byli, jakieś osoby. Ale nie mogą wejść. A jechała kolumna czołgów i ta kolumna się zatrzymała, bo gdzieś tam już za tym kościołem coś spowodowało, że czołg za czołgiem, czołg za czołgiem. Ich było może dziesięć, może dwadzieścia. Cała kolumna długa. I z tego czołgu wyszedł taki wojak amerykański, odpiął topór. Takie mocowania. Topór, łopatę, coś tam jeszcze. Tym toporem rozwalił drzwi szklane, ale uzbrojone siatką drucianą. I tam żeśmy dorwali się do chleba. Więc ja ze dwie czy trzy bułki jeszcze zdążyłem, ale idąc z powrotem, ukradli mi, ale coś tam zabrali, bo ludzie byli głodni. Ktoś z głodu to już nie miał czasami... Ale do domu coś doniosłem. To takie pierwsze momenty zakończenia wojny w naszym miejscu, gdzie myśmy byli.
    </section>
    <section>
        <time>10994</time>To znaczy niem. (6; 0:24:22), Kassel. Wieczorem na teren, na plac obozu wjechały amerykańskie ciężarówki, jakby teraz, takie obecnie mówi się: tiry. Więc tam już wtedy, w drugiej wojnie światowej w wojsku były takie tiry. Ciągniki siodłowe z naczepami. Może nie o takiej wielkiej nośności jak teraz, trzydzieści czy czterdzieści ton, ale o dużej nośności. Były załadowane kanistrami z paliwem albo jakimiś innymi, amunicją czy produktami, jakimś zaopatrzeniem. I one tam przenocowały w tym naszym obozie, bo to było takie ogrodzone, jak gdyby trochę bezpiecznie. A niedaleko front się na wschód oddalił. Z wartownikami jakoś żeśmy rozmawiali trochę na migi, trochę... Pamiętam, że jeden taki czarny, znaczy, włosy czarne miał, ale nie murzyn. Jakoś go zapytałem. W każdym bądź razie on zrozumiał. Mi wytłumaczył, że on nie jest Amerykanin, tylko italiano jest, Włoch. Ale kierowcami tych tirów przeważnie byli murzyni, żołnierze murzyni. Tacy wysocy. Każdy wysoki, barczyste wojsko to murzyńskie było, krepkie, jakby to mówić.
    </section>
    <section>
        <time>11117</time>? (6; 0:26:23) To tak to było chyba parę dni, niedługo. Polecenie. Jak się to trochę ustabilizowało, Niemcy powychodzili z ukryć, ze schronów, więc było jakieś polecenie, żeby z naszego obozu wszyscy się przenieśli do koszar, pobliskich koszar. Jak miejscowi mówili, przenieść mamy się do <span style="font-style: italic;">flakkazerne</span>. To jest po niemiecku koszary artyleryjskie, artylerii przeciwlotniczej. I kto tam co miał, właściwie to nic nie było, ale co tam było, to było, to zabierał i szedł. I teraz tutaj chciałem wrócić w tym momencie do sprawy ojca. Jak on to wrócił? Więc nigdy tego sam nie powiedział, nie opowiadał. Ja wtedy nie rozumiałem tych spraw. Jak to on mógł wrócić, kiedy został za Renem, kiedy to była strefa przyfrontowa, kiedy chodzenie jakiekolwiek bez dokumentów groziło śmiercią? On się tylko od kolejarzy dowiedział, tych niemieckich, że transport, który odszedł z nami, poszedł do Kassel. Ale jakoś miał szczęście.
    </section>
    <section>
        <time>11233</time>Nie opowiadał, ale inaczej tego nie mogę wytłumaczyć, tylko tak, no bo nie miał dokumentu, języka nie znał, a wrócił w takich tragicznych, w takiej sytuacji. I jeszcze mówiąc o tych sprawach, co ojciec jakoś nie wytłumaczył i nie opowiedział, nie przekazał nam, a to były ciekawe sprawy. Kiedy byliśmy w obozie w Zwierzyńcu i w tym obozie jeszcze w środku był taki jak gdyby. Nie jak gdyby, faktycznie był obóz ogrodzony. I za tym ogrodzeniem, za tą drugą bramą była kuchnia. Tylko tu była brama z ulicy do obozu, a w obozie była druga brama do kuchni, tak w prawo. I tam do tej kuchni przywożono wodę, bo miejscowa studnia nie miała, za słaba wydajność tej wody albo w ogóle nie było i trzeba było przywozić. I wozem konnym w takiej beczce przywożono wodę z zewnątrz, ze Zwierzyńca, z jakiejś innej studni. I ojciec wykonywał jakieś zadanie, polecenie, czy... (6; 0:30:00) Bo woźnica tych koni, tego wozu oddał ojcu lejce i jak ojciec wjechał jako woźnica i tam albo zaniósł jakiś gryps, albo przejął. Polegało to na tym. Nie wiedział. Może tylko.
    </section>
    <section>
        <time>11372</time>Nie wiem. Był jakiś gryps ukryty w uprzęży konia. W homoncie czy w jakimś innym elemencie uprzęży. I to było dwa razy. To słyszałem, jak ojciec komuś opowiadał. I jeszcze taki element niewyjaśniony przez ojca, to jak to się stało, że w Zamościu z tego baraku, gdzie byłem z starszą siostrą, jakiś człowiek nas w nocy tam zabrał. Siostrę na ręce a mnie kazał iść za sobą i wyprowadził z tego baraku, i oddał ojcu, który na placu pod drzewem stał i czekał na nas. I rano wszyscy zebrani tam ludzie zostali załadowani do wagonów i wywiezieni. Nie wiem dlaczego. Ludzie się bali opowiadać, bo to były po wojnie też konspiracyjne sprawy takie utrzymane w dalszym ciągu. Nie umiem tego wytłumaczyć. Tylko mnie teraz to zastanawia. Wiem, że ojciec miał karabin, amunicję. On nawet nie wiedział, że ja wiem, gdzie amunicję pochował, że karabin. Był ukryty, że chodził ojciec na, ale to też nie od ojca, tylko od kolegi, którego ojciec był organizatorem.
    </section>
    <section>
        <time>11495</time>To ten kolega mi opowiadała, że: Twój ojciec też tu przychodził do nas. Ja mówię: <span style="font-style: italic;">– Widziałem</span>. Bo to były kolonie, znaczy rozrzucone gospodarstwa i on mieszkał na koloniach też. Tam przychodzili w różnych dniach różne osoby, więc trzech synów tego pana Fusa, bo on się nazywał Fus, wiedzieli. Mój kolega Tadeusz, on był najmłodszy. I teraz nawet, już po upadku władzy ludowej, on mi to powiedział, że: Twój ojciec do nas przychodził. A jego ojciec, ten organizator lokalnych batalionów w strukturze Batalionów Chłopskich był gminnym czy jakimś tam organizatorem. Więc po wyzwoleniu przyjechał jakiś Rosjanin i coś go pytał, rozmawiali, wypili, obiad zjadł. I mówił, że pojedziemy do Biłgoraja, bo trzeba spisać i podpisać, i tak dalej. I on w dobrej wierze wsiadł do tego jeepa i pojechali do Biłgoraja. I wrócił dopiero za pięć lat, czy ile. Bo był wywieziony. Ale po tym powrocie niedługo zmarł. W oddziale, to jest Narodowa Organizacja Wojskowa Ojca Jana, która była podległa Armii Krajowej, z naszej miejscowości było kilku żołnierzami. Między innymi był tam też Fus Adam.
    </section>
    <section>
        <time>11631</time>Jeżeli dobrze mówię, to był mojego dziadka ze strony ojca siostry syn. I też przetrwał jakoś tą wojnę. Trochę w tym oddziale chodził. On był nie bardzo. Do wojska nie był powołany ze względu na inwalidztwo. W czasie porodu zmarła jego mama, czyli dziadka siostra, a on trochę jakoś tam uszkodzono mu i miał kolana nie bardzo takie sprawne. Opowiadał różne przygody z partyzanckiego życia, ale tutaj nie będę tego opowiadał, bo szkoda może czasu na ważniejsze sprawy. Co bym jeszcze chciał dodać? Nic mi nie przychodzi w tej chwili. Może bym przeszedł z powrotem do obozu. A jeszcze tak na moment chciałem do tych swoich zajęć takich uciążliwych u bauerów dodać takie też jedno zajęcie związane z oraniem, orką późną jesienią, kiedy była orka traktorem, głęboka orka. Moje zajęcie polegało na tym, że traktor orząc pole pługiem, jak dojechał do końca tego oranego pola, odpinał.
    </section>
    <section>
        <time>11765</time>Pług zostawał na miejscu i traktor wyjeżdżał, zawracał i wjeżdżał z powrotem w bruzdę, i cofał do pługa. I moje zajęcie polegało na tym, na jakieś tam zapinanie. Tak że ten traktorzysta nie musiał wychodzić i zapinać, tylko to przyspieszało pracę. Więc ja byłem do tego przez parę dni zatrudniany. (7; 0:00:00) JM: W tym oddziale, to jest Narodowa Organizacja Wojskowa Ojca Jana, która była podległa Armii Krajowej. Z naszej miejscowości tam było kilku żołnierzami, między innymi był tam też Fus Adam. Jeżeli dobrze mówię, to był mojego dziadka ze strony ojca siostry syn. Też przetrwał jakoś tą wojnę. Trochę w tym oddziale chodził. On był nie bardzo. Do wojska nie był powołany ze względu na inwalidztwo. W czasie porodu zmarła jego mama, czyli dziadka siostra, a on, trochę uszkodzono mu i miał kolana nie bardzo takie sprawne. Opowiadał różne przygody z partyzanckiego życia, ale tutaj nie będę tego opowiadał, bo to szkoda może czasu na ważniejsze sprawy.
    </section>
    <section>
        <time>11879</time>Co bym tu jeszcze chciał dodać? Mi nie przychodzi w tej chwili. Może bym przeszedł z powrotem do obozu. A jeszcze tak na moment chciałem do tych swoich zajęć takich uciążliwych u bauerów dodać takie też jedno zajęcie związane z oraniem, orką późną jesienią, kiedy była orka traktorem, głęboka orka. Moje zajęcie polegało na tym, że traktor orząc pole pługiem, jak dojechał do końca tego oranego pola, odpinał. Pług zostawał na miejscu i traktor wyjeżdżał, zawracał i wjeżdżał z powrotem w bruzdę, i cofał do pługa. I moje zajęcie polegało na tym, na jakieś tam zapinanie. Tak że ten traktorzysta nie musiał wychodzić i zapinać, tylko to przyspieszało pracę. Więc ja byłem do tego przez parę dni zatrudniany. A pług dwuskibowy to był takiej konstrukcji, że miał dwa w jednym jak gdyby. Dwa w jednym. Jeden pług, które odkładały w prawo, to ta druga część pługa odkładała, jadąc, w drodze powrotnej i była w górze w czasie, kiedy ta, odkładając w prawo, to ta była w górze. Jak dojechał do końca, przez jakieś przekładnie, mechanizm spowodował, że ta została podniesiona do góry, a ta, co była w górze, wchodziła w ziemię i traktor nawrócił, zaczepił, jechał tą samą bruzdą i wtedy jadąc, odkładała drugą.
    </section>
    <section>
        <time>12058</time>Taka była konstrukcja tego pługa. Były to już późnojesienne dni, chłodne. Może dotarło do tego Niemca, że ja nie mam ubrania, a nie było możliwości żadnego kupienia, otrzymania. Tak Niemcy różne rozwiązywali problemy, ale takiej prostej jak do pracy, żeby dać jakieś odzienie robocze, nie rozwiązali. Jedynym co było, to w obozach te obozowe pasiaki i te drewniane buty, co ja mówiłem. Chociaż każdy na górze miał, znaczy, kurtkę, bieliznę, wszystko, to takie aż ciarki mnie przechodzą, jak mnie myśl wraca do tamtego okresu, kiedy wszy człowieka jadły. Co jeszcze? Jeszcze taki moment w tej wiosce Schleiden na Boże Narodzenie, tam, gdzieśmy byli u tego bauera Gimnicha. Znaczy, nie w naszej wiosce Schleiden a następnej, tam obok. Jeżeli pamiętam, to Sierdorf (7; 0:06:18). Może jakoś tak trochę po tej nazwie. Była też polska rodzina. I na wigilię Bożego Narodzenia czy na pierwszy dzień świąt, już nie pamiętam, byliśmy zaproszeni tam do nich.
    </section>
    <section>
        <time>12191</time>Ja miałem problem, bo byłem w krótkich spodenkach i jakichś takich grubych pończochach mamy chyba. Szliśmy do tej wioski w mróz. Bardzo mi było przykro tak jakoś, kiedy się wyróżniałem pośród tej dzieciarni niemieckiej. Każdy był jako tako. Ja byłem jakimś takim zaszczutym z samego wyglądu. Oni chodzili do szkoły, a ja chodziłem do różnych zajęć albo nic, bąki zbijałem. Ale żadnej nauki nie mogłem pobierać. Pamiętam taki moment, że bauer obudził mnie rano, bo poprzedniego dnia wieczorem czy tam, w każdym razie zawsze tak było, że poprzedniego dnia już uprzedzał, co będzie następnego dnia. A w tym przypadku nie było tego uprzedzenia. I ja spałem sobie. Obudził, to znaczy polegało na tym, że w tej szopie czy jako to nazwać, przyszedł i w te schody metalowe czymś tłukł i ? (7; 0:08:14). W końcu usłyszałem. Żebym się ubrał i przyszedł, bo coś tam. No to zanim tam, za bardzo się pewno nie spieszyłem, przyszedł jeszcze z taką złością i coś o <span style="font-style: italic;">konzentrationslager </span>mnie wyśle, jak ja będę taki oporny.
    </section>
    <section>
        <time>12316</time>Tak to zrozumiałem te słowa. <span style="font-style: italic;">Konzentrationslager</span>, <span style="font-style: italic;">polizei</span>. Tam wymieniał po dwa, trzy razy. Więc ja już wtedy rzuciłem to wszystko. Chyba to mycie jakieś, w miednicy się chciałem umyć. I tak zleciałem na dół, i on mówi, że mam jechać na koniu do kowala do podkucia tego konia. Że on tam telefonował i ten kowal już wszystko wie. Ja tylko tego konia zaprowadzę i jak on zrobi to wrócę. To był taki koń do powózki. Do roboty w polu on się nie nadawał. Jak mówili Polacy, którzy wcześniej tam już u tego bauera byli, że to był koń taki trofiejny z wojny francuskiej 1940 roku. Z armii francuskiej. Podsadził mnie na konia i pojechałem do tego kowala. Chyba wiedziałem, gdzie to jest. Jadąc na koniu, (7; 0:10:00) miejscowa dzieciarni do szkoły szła w tamtą stronę jak raz. Bo za tym kowalem jeszcze czy gdzieś tam w pobliżu była szkoła. I ten koń klap, klap, klap, klap po tych kocich łbach. W pewnym momencie jacyś dowcipnisie zaczęli podgwizdywać, popędzać, żeby ten koń biegiem szedł. I zaczęli rzucać kamieniami.
    </section>
    <section>
        <time>12433</time>Już wtedy nie było wyboru. ? (7; 0:10:44) Trzeba było uciekać. Całe szczęście, że jednak na koniu już siedziałem nie pierwszy raz i galopem na tym koniu odjechałem od gradu tych kamieni. I takie okrucieństwo tej sytuacji, że tak człowiek był jako Polak, jako inny jakiś tak poniżony, że można było w niego rzucać kamieniami, wyzywać go. Z drugiej strony wygląd mój już pomagał takiej ocenie. Gdybym ja się nie różnił od Niemców, to chyba by tego nie było. No ale. Wojna tak wykrzywiła obraz ocen ludzkich, że nawet ten, Niemiec, który chodził do podstawowej klasy szkoły, oceniał Polaka za coś niższego. Że to jest jakaś podrasa, coś gorszego, coś niższego. Zwłaszcza że w tej wsi w sumie pracowało około trzydziestu Polaków. Byli oni zakwaterowani w jednym miejscu, w takim baraku i na noc od bauera szli do tego baraku na nocleg. Tam policjant jakiś miejscowy z posterunku liczył ich, czy są wszyscy.
    </section>
    <section>
        <time>12563</time>Rano każdy do swojego bauera i wkoło Wojtek. Tak że tych Polaków, którzy szli na nocleg po pracy i którzy rano biegiem, wczesnym rankiem, nie biegiem, bo może normalnie, ale wczesnym rankiem szli do swoich bauerów. To był taki widok położenia Polaków i oceny położenia. Różni byli bauerzy i niektórzy traktowali osoby pracujące względnie, a niektórzy nie. Ten nasz bauer Gimnich to był oficer pruski, z armii z pierwszej wojny światowej, który na froncie gdzieś tam we Francji był ranny i rękę miał od łokcia – protezę którejś ręki. A widziałem jego w takim SA mundurze żółtym, jak był pogrzeb. Kilkanaście osób zostało w czasie bombardowania zabitych tam z tej wioski. Prawdopodobnie samolot był uszkodzony i w takim przypadku wyrzucał bomby, żeby się uwolnić od ciężaru, więc te bomby przypadkowo spadły na wioskę i nawet na kościół też, a oni nie bombardowali tak pola czy wiosek. Chyba że tam były jakie.
    </section>
    <section>
        <time>12683</time>Mówię: oni, to znaczy ci alianci zachodni. Chyba że jakieś tam były ukryte, zamaskowane obiekty, które tam udawały, że ich tam nie ma, ale wiedzieli, co robili. A wtedy apteka została zbombardowana, pamiętam, sklep. Sklep z takimi materiałami tekstylnymi i tak dalej, i ten kościół. I zginęło tam chyba ze czternaście osób. Był pogrzeb taki uroczysty ze sztandarami nazistowskimi i z orkiestrą, i z <span style="font-style: italic;">hitlerjugend </span>w strojach, i ta organizacja jakaś tam SA w takich żółtych ubraniach z opaskami ze swastyką. I on w takim ubraniu był. To wiadomo już, świadczy, jakie. Miał dwie córki. Jedna była taką w wieku coś koło dwudziestu lat, która była chyba studentką rolniczej uczelni. Trochę pracowała w polu razem ze wszystkimi i tutaj nie było tam. No, to, co mogła jako kobieta. A druga chodziła chyba do średniej szkoły. Właściwie jeździła, bo gdzieś tam do tego Jülich. Syn jego zginął w Waffen-SS, bo jak tam opowiadali ci Polacy, przyjeżdżał na urlop w czarnym mundurze Waffen-SS.
    </section>
    <section>
        <time>12783</time>Zginął na froncie wschodnim. To tak tytułem trochę uzupełnienia niektórych fragmentów. I teraz bym znowu przeszedł do tego momentu, kiedy w obozie ? niem. (7; 0:16:45) polecono nam przenieść się do tego ? niem. (7; 0:16:50). Więc niektórzy zostali przywiezieni jakimś sposobem, niektórzy poszli na piechotę. I mieliśmy wtedy już trochę dobytku, bo ojciec, jak się zgłosił tam w naszym obozie do administratora, to skierowano go gdzieś tam do jakiegoś biura i stamtąd skierowano go do pracy. I pracował w narzędziowni zakładu metalurgicznego, w którym odbywało się szlifowanie luf do armat. Były na stanowiskach takie odlewy czy odkuwki luf zamocowane i tam chodziły obrabiarki, które drążyły przewód lufy, gwint i tak dalej. To, tak jak mówił, stały tam na stanowiskach trzy czy cztery i te frezy tam nachodziły. I to była duża hala. Obok znowu produkowano, składano podwozia gąsienicowe i gdzieś wysyłano.
    </section>
    <section>
        <time>12909</time>Były to podwozia albo do ciągników jakichś artyleryjskich, może do czołgów. Jednym słowem był to zakład taki typowo zbrojeniowy firmy Henschel. A głównym produktem firmy Henschel to były silniki lotnicze do bombowców, dornierów, henkli, może jeszcze jakieś. Jednym słowem produkcja dla armii. I pracując w tej narzędziowni, przychodziły narzędzia zapakowane w różne skrzynie i trzeba było wraz z innymi robotnikami rozpakować, rozkonserwować, bo to były zasmarowane, zabezpieczone. No i powykładać później na regały. Tam wiertła takie, jakieś narzynki takie, jeszcze jakieś przecinaki, pilniki. Tak mówię po swojemu, ale takiego typu, jak w każdym zakładzie, w każdej narzędziowni. I kiedyś przyszły takie skrzynie, pomyłkowo prawdopodobnie, które pochodziły z jakiegoś rabunku niemieckiego (7; 0:20:00) gdzieś ze wschodnich krajów. Może z Grecji, może z Jugosławii, może z Ukrainy.
    </section>
    <section>
        <time>13013</time>W każdym bądź razie była to porcelana. Takie szlachetne porcelany i obrusy jakieś takie do przykryć. Jednym słowem jakiejś arystokracji, która się tymi wyrobami posługiwała. Arystokracja. To nie była. Może z jakiegoś hotelu? I oni to rozpakowli, zorientowali się, co to jest, zapakowali i gdzieś w jakiś kąt odstawili, przykryli opakowaniami z poprzednich przesyłek, co było wyrzucone. A myśmy w obozie nie mieli misek, talerzy, nic takiego, co. I to było takie coś, co by się w domu przydało, więc jak już wyzwolenie, ojciec poszedł na piechotę do tego zakładu, ale już tam był za późno. Już przed nim ktoś tam był, ale jeszcze jakieś tam resztki zostały. Więc przywiózł parę czegoś tam, nie wiem. I przywiózł takie dwa obrusy, które w domu były. Ooo, może jeszcze siostra ma. I to tyle. Aha, pod zakładem stały rowery, które tam kiedyś Niemcy, jak przyjeżdżali do pracy, to było stanowisko. Tak jak Pan był na zachodzie, w Holandii, to widzi Pan.
    </section>
    <section>
        <time>13133</time>Rower przy rowerze, dziesiątki. To już wtedy tak było w Niemczech. Więc jednym takim rowerem przyjechał. I przywiózł to. I jakeśmy się przeprowadzali z tego obozu, tego <span style="font-style: italic;">kinderheimu </span>to siostry i mama z ojcem pojechali taką furmanką. Bo poszedł do bauera i jakoś się dogadał. Ten bauer zaprzągł w wóz konie i powiózł ich. A mnie polecono, żeby te talerze, kilka talerzy i jakichś tam jeszcze naczyń delikatnie na rowerze, złożone w jakiejś torbie, żeby się to nie zbiło, tam pojechać. I ten Niemiec furmanką pojechał tak normalnie drogą, a ja tak na skróty sobie. Jak jeździliśmy tutaj przez ten wiadukt kolejowy i zjeżdżając z wiaduktu w dół, to po tej stronie tu były ogródki działkowe i pod skarpą były schrony, a z tej strony wiaduktu, tylko tak bokiem, stała ciągła zabudowa. I tam się kończyła ulica, i dalej było pole, i tam te koszary niem. (7; 0:24:09). Więc ja tutaj tędy, przez pole do niem. (7; 0:24:14). I to było pod górę.
    </section>
    <section>
        <time>13253</time>Prowadzę ten rower z tą zdobyczą i słyszę jakieś sapanie za mną. A tu. Obejrzałem się, jedzie dwóch takich. Jednego, jak mówiłem wcześniej, co mnie kopnął – to on tutaj gdzieś musiał w rzędzie tych domów mieszkać. To tak jakby on. A drugi to taki mniejszy jakiś. Się tam może tylko tak. Nie nadawał się do jakiejś walki wręcz. Ale to tak mi się wydaje. Więc delikatn... Jak widziałem, że jadą i to pod górę pedałuje, i sapie, to. A odległość jeszcze była bezpieczna, to ja delikatnie położyłem ten rower z tymi naczyniami i czekałem aż on się zbliży. Jak on się już zbliżył na taką odległość, to ja go tym drewniakiem kopnąłem w kolano. I już wyeliminowany, bo oberwał zdrowo. I złapał się za kolano, zaczął się skręcać. A kop w kolano to jest. A ten drugi, co tam z tyłu za nim się, zawrócił i pojechał na dół. Więc ja podniosłem ten rower i sobie poszedłem jak najszybciej, nie oglądając się, żeby to znowu jakaś pomoc, wsparcie. To był taki pierwszy samoobrony...
    </section>
    <section>
        <time>13353</time>Taka sytuacja. Człowiek był zmuszony do takiego działania. Zajechałem pod koszary. Ale ten wóz, zdaje się, był. Szczegółow nie pamiętam. To w tych koszarach wszystkich z okolicy zebrano, umyto, odbyły się takie lekarskie. Zarejestrowano, zapisano. Byli Polacy, Ukraińcy, Rosjanie, no, różne narodowości. Zachodnie, Francuzi, dużo było Francuzów, dużo było Włochów. A najwięcej to było Polaków. Te zachodnie, Francuzi, narodowości – ich zebrano i zaraz organizowano im powrót do swojego kraju. Oni tam już mieli wyzwoloną swoją ojczyznę. A my mieliśmy tu wschód, to była inna sytuacja. Więc w ten sposób uporządkowano, że przez okres takiego bezkrólewia, zaraz po przejściu frontu, kiedy takie trochę były takie. Można powiedzieć, można, no, trzeba powiedzieć. Co złe to złe. Były takie barbarzyństwa na Niemcach wyprawiane przez różnych, którzy doznali sami krzywd ze strony niemieckiej.
    </section>
    <section>
        <time>13468</time>Więc trzeba to było przerwać takie barbarzyństwo. W związku z tym zostało to zebrane, uporządkowane i uchwycone w jakieś tam. Po przeglądach lekarskich chorzy albo zostali skierowani do różnych, nawet szpitali czy sanatoriów, inni do takiego doraźnego leczenia. No i wszyscy byli objęci wyżywieniem. Już nie było... W tych koszarach kuchnia, która karmiła całodobowo. Śniadanie rano, obiad i całodobowo. I to trwało jakiś czas. Niedługo to było. Miesiąc może. Nie mam jakiegoś takiego wyczucia, jaki to okres. Nie za długo. I znowu formowano następne obozy. Z tych koszar... Była taka nazwa tej góry niem. (7; 0:29:20) czy jakieś takie, jeżeli pamiętam. Coś o zającu. Hase – zając po niemiecku. Więc z tych koszar niem. (7; 0:29:29) kazano się przygotować do przeprowadzenia do innego obozu. I wtedy już amerykańskimi ciężarówkami wojskowymi zostaliśmy przywiezieni na południowy zachód Kassel do takiej miejscowości Mattenberg.
    </section>
    <section>
        <time>13593</time>(7; 0:30:00) To Mattenberg składało się z jakiejś obozu, baraków obozowych, w których to barakach byli pracownicy przymusowi dla pobliskiego zakładu, który produkował silniki lotnicze, i drugiej części – osiedle mieszkaniowe. Kilka ulic wzdłuż i w poprzek zabudowanych domami jednopiętrowymi, robotniczymi domami. Znaczy, dla robotników tych zakładów produkujących te silniki lotnicze. Więc tych mieszkańców tego osiedla, Niemców wszystkich wysiedlono i zrobiono polski obóz wysiedleńców. W tym obozie z biegiem czasu, jak się organizował obóz, to się zorganizowała i polska szkoła, polska parafia z księdzem, całe władze takie porządkowe i również władze administracyjne, które wszystkich zakwaterowały, poprzydzielały mieszkania, które spisywały różne dla nich jakieś tam potrzebne informacje, kartoteki i tak dalej. I w tym obozie należałem do Związku Harcerstwa Polskiego.
    </section>
    <section>
        <time>13717</time>Chodziłem tam do polskiej szkoły. Byłem tam do pierwszej komunii świętej. I trwał ten okres przez cały 1945 rok. Lato, jesień, do kwietnia 1946 roku. (8; 0:00:00) W 1946 roku, gdzieś tak z chwilą, po zimie, kiedy się zaczęło tak trochę cieplej, wiosennie, było takie zarządzenie władz polskiego obozu wysiedleńców, tej adminstracji obozowej. Bo on był na utrzymaniu UNRY. UNRA to taka była organizacja międzynarodowa, która po drugiej wojnie światowej właśnie zajmowała się takimi osobami, które były z różnych powodów, losy tych osób. Czy to wywiezione do obozów, do więzień i tym podobnie. Więc każdy mieszkaniec tego obozu musiał się zdeklarować, co chce dalej z sobą zrobić. Ja tak mówię po swojemu, może to było, według tej terminologii trochę podobnie, ale trochę inaczej. Ja to mówię, jak ja to rozumiałem. Tak mi się teraz wydaje. Każdy się musiał zdeklarować, czy chce zostać w amerykańskiej strefie okupacyjnej, czy chce zostać w Niemczech, czy chce gdzieś wyjechać?
    </section>
    <section>
        <time>13831</time>Do Francji, do Anglii, do Stanów Zjednoczonych, Kanady, gdzieś tam, do Ameryki Południowej czy Australii. Trzeba było w odpowiednią rubrykę coś tam wpisać. Czy chce wrócić do Polski? Osoby, które pochodziły, tak jak mówimy w tej chwili – zza Buga i nie miały gdzie wracać, to miały problemy, co z sobą. Rodzice mieli swoje gospodarstwo. Ono było jakieś, nie wiadomo, zniszczone, ale to było ich. Więc zdeklarowali się na powrót. I wszyscy, którzy deklarowali się na powrót, po jakimś czasie przygotowano dokumentację na zorganizowanie powrotu. Ludzi tych wyposażono, tych do powrotu, w paczki żywnościowe, w różne zasoby. Paczki żywnościowe, które miały częściowo zabezpieczać nawet do dwóch miesięcy. I przyszedł taki dzień, że podstawiono ciężarówki, załadowano i zawieziono na bocznicę kolejową. Tam były wagony podstawione, więc załadowano do tych wagonów.
    </section>
    <section>
        <time>13934</time>Wracały osoby z naszego obozu, tego Mattenbergu, ale i innych obozów, które były na terenie Kassel. Bo ten transport składał się z gdzieś około pięćdziesięciu, sześćdziesięciu wagonów, a z tego obozu naszego, Mattenberg, pierwszym transportem, który pierwszy po wojnie odchodził, to tych, co się zdeklarowali na pierwszy transport, to była jakaś jedna trzecia, może mniej osób w tym obozie przebywających. Więc osoby w transporcie, nie stanowiły tego osoby z naszego obozu. Przebywali, znaczy wracali nawet żołnierze, jacyś żołnierze z armii, nie wiem, polskiej armii na zachodzie. To znaczy albo od generała Maczka, dywizji pancernej w strojach angielskich, pamiętam, albo z jakiejś, nie wiem. Może żołnierze z pierwszego korpusu generała Andersa z Włoch. Ale tych żołnierzy w polskich mundurach to widziałem. Razem, jak my wracali. A poza tym jeszcze tutaj może należało powiedzieć, że w Kassel były tworzone polskie kompanie wojskowe. Kompanie, które miały charakter kompanii wartowniczych.
    </section>
    <section>
        <time>14061</time>Bo po ustaniu działań wojennych jednostki wojskowe amerykańskie, które brały udział, walczyły na froncie, wróciły do kraju, do Ameryki, czy tam skądś przyjechały. A przyszły jednostki, przywieziono jednostki takie, które nie brały udziału. I dużo mniej tego wojska, bo już nie było frontu. Ale materiały techniczne, tą całą technikę wojskową swoją, które te jednostki frontowe przywiozły, to wszystko zostało. Pojechali tylko żołnierze tak jak stali, bez czołgów, bez samolotów. To wszystko było zmagazyno... No i tą całą technikę wojenną pilnowały właśnie takie kompanie wartownicze zorganizowane z osób narodowości polskiej. Nawet do naszego kościoła przychodziły kompanie na msze w szyku zwartym. Przynajmniej pamiętam, jak śpiewali idąc do kościoła. Kompanie to były takie, że jak, pamiętam, pierwsza wchodziła do kościoła a druga jeszcze ze trzysta metrów. Koniec tej kompanii był tam daleko z tyłu.
    </section>
    <section>
        <time>14162</time>To się nazywa i kompania, ale to może były takie kompanie z półtorej kompanii. Pamiętam taką piosenkę. Bo tak przed naszym oknem, naszą ulicą jak szli gdzieś z koszar, nawet nie wiem, gdzie oni mieli te koszary w Kassel, pamiętam słowa piosenki: <span style="font-style: italic;">Od Kłajpedy do Szczecina czeka na nas polski lud.</span> Nie rozumiałem wtedy, o co tu chodzi. Teraz już. Słowa zapamiętałem. Tam jeszcze było wcześniej jakieś, że oni muszą wrócić do kraju, bo naród od Kłajpedy, to na Litwie, do Szczecina czeka na nas, polski. Słowa bardzo wzniosłe. Chciałem zaznaczyć jeszcze, tak mi się w tej chwili przypomniało, ale bardzo to dla mnie istotne. Ja tego nie podkreślałem nigdy, ale odczuwałem, jak ten hufiec, jak to harcerstwo przygotowywało nas, młodych Polaków, do polskości, do patriotyzmu, do kościoła, do polskiej szkoły. W drużynie harcerskiej, w hufcu, przepraszam, bo to było kilka drużyn, było połowę takiej młodzieży z powstania warszawskiego.
    </section>
    <section>
        <time>14261</time>Nawet studentów czy młodzieży licealnej, w inny sposób, z łapanek może, ale bardzo przygotowanych merytorycznie do takiego szkolenia patriotycznego. I nikt mnie tak tego patriotyzmu polskiego nie wpoił, nie utrwalił, nie nauczył, jak to harcerstwo. Bo szkoła. Plus szkoła, też. Ta polska szkoła tam w Mattembergu. Ci nauczyciele przedwojenni. Moja wychowawczyni w klasie, pani Alina Pisarek. Ona brała udział w powstaniu warszawskim. Opowiadała o swoich przejściach powstańczych. Nie pamiętam treści tych opo..., ale pamiętam o tym, że mówiła o powstaniu warszawskim. Ja nawet nie zdawałem sobie sprawy, (8; 0:10:00) co to było powstanie, jak to przeżywali mieszkańcy. Tak samo pewno jak i my, którzy byliśmy tam bombardowani przez aliantów, a znaleźli my się tam przymusowo, przywiezieni. Więc tutaj chciałem jeszcze raz podkreślić, akcent położyć na to dobre polskie harcerstwo, które skupiało się pod organizacyjnym, objętym – Związek Harcerstwa Polskiego w Niemczech.
    </section>
    <section>
        <time>14390</time>Był zlot tego związku harcerstwa we Frankfurt am Main chyba na początku 1945 roku. To jedno z tych zdjęć, grupowe, jest właśnie zrobione, jak my jedziemy na ten zlot. Zlot się... Byli harcerze z całych Niemiec, z innych stref okupacyjnych i pamiętam też – harcerze, którzy mówili, ruskojęzyczni. Więc nie wiem. Brali udział razem z nami w zbiórce ogólnej we Frankfurcie. Na placu to było w koszarach wojskowych. Na placu, ze swoimi chorągwiami, flagami. Organizatorem tego, jak mówiłem, był Związek Harcerstwa Polskiego w Niemczech, ale pomoc była właśnie ze strony wojska polskiego tam na terenie strefy okupacyjnej amerykańskiej i angielskiej. Do naszego obozu w Mattenberg przyjeżdżali żołnierze ze strefy okupacyjnej angielskiej, bo do Hanower było sześćdziesiąt, osiemdziesiąt kilometrów. Ale od Hanower do Holandii tak do Utrechtu, tak w prostej linii wschód-zachód od Hanower Utrecht, to na północ od tej linii strefa okupacyjna angielska, ale administrowana przez wojska generała Maczka, wojsko polskie. Myśmy byli tym najbliższym sąsiadem – nasza strefa, amerykańska.
    </section>
    <section>
        <time>14552</time>Ale do naszego obozu przyjeżdżali żołnierze z filmami, wyświetlali nam filmy, przyjeżdżali do hufca harcerskiego, ogniska były wspólne w szko... Do szkoły przywozili nam jakieś paczki od Mikołaja czy tak nazywane – pod choinkę. Więc to w sumie tworzyło też jakąś bardzo patriotyczną, odczuwanie polskości, taki patriotyzm. Plus to, że widać było to przygnębienie Niemców, które nie przynosiło nam satysfakcji. To znaczy, tak mi się wydaje. Ja, jak była wojna, to kopałem Niemca, ale jak już było po wojnie. Chyba że był jaki <span style="font-style: italic;">hitlerjugend </span>taki. Bo były też takie przypadki, że ci chłopcy z powstania w naszej drużynie harcerskiej napuszczali mnie czasami, że... Jak żeśmy szli ulicą w Kassel i zauważyłem takiego rówieśnika, starszy ode mnie, który nie szedł tylko maszerował, bo to widać było po jego drylu, takim stylu – to jakoś go tam gdzieś zaczepić niechcący, nogę, to on się od razu stawiał. No i oni z tyłu dochodzili, i go za kołnierz. <span style="font-style: italic;">– Co, małego bijesz?</span>
    </section>
    <section>
        <time>14666</time>I sam dostawał w szczękę. To może to były chuligańskie, no ale takie były przygody. Nie odczuwało się ogólnie jakiejś zemsty. Do czego zmierzam jeszcze, mówiąc o tych sprawach? Widziało się, że przy armii amerykańskiej jest tylko wojsko polskie. Jakie to było? Czy to było wartownicze, czy budowlane, czy jakieś tam, ale polskie. Polskie orzełki na ich beretach czy furażerkach, napisy tutaj na ramieniu – Poland. No i to w sumie dawało nam takiego animuszu, jakiejś takiej może odwrotnie – wyższości nad innymi. Bo przecież... Zresztą Francuzi, Niemcy i cały ten zachód to zaraz swoich robotników te kraje zabrały. Przychodziły jakieś ciężarówki wojskowe francuskie, ładowali tych Francuzów i wywozili. Więc to tylko tutaj wschodnia strona. To spośród tych ludów to myśmy byli tylko takimi, którzy jakoś tą przyjaźń z aliantami odczuwali. Natomiast inaczej było w strefie okupacyjnej angielskiej, bo tak opowiadały osoby, które tam... Uciekali z tamtej strefy angielskiej do amerykańskiej.
    </section>
    <section>
        <time>14784</time>Anglicy chłodno podchodzili do tych ze wschodu, zwłaszcza że Rosjan było tak samo jednakowo wszędzie w całych Niemczech czy w tej, czy w tamtej strefie, ale takie różne napady to Polakom też niektórym nie brakowało, ale oni byli organizatorami. I jeszcze można powiedzieć, tak mi się wydaje, że w armii amerykańskiej było dużo Polaków. I to te osoby narodowości polskiej, które już tam w drugim pokoleniu czy pierwszym pokoleniu, czy nawet gdzieś tam zmobilizowani w czasie wojny, w czasie tej ofensywy. Bo też takie przypadki były, że wcielano Polaków do jednostek wojskowych tych frontowych. Może nie w masowych ilościach, ale pojedyncze przypadki takie się zdarzały. To wszystko powodowało taką sytuację, jak tu omówiłem. I teraz znowu jeżeli chodzi o ten powrót. Więc załadowano do wagonów i transport kolejowy, oflagowany, z różnymi hasłami, był konwojowany przez jakiś pluton, jakąś grupę żołnierzy amerykańskich.
    </section>
    <section>
        <time>14907</time>Bo razem, na wagonach jechało kilka ciężarówek. W naszym transporcie jechało kilka ciężarówek i w tym transporcie co dziesiąty czy jedenasty, co enty wagon to byli żołnierze, gdzie też na pryczach w tych wagonach kolejowych tam przebywali, ale ochraniali transport. (8; 0:20:00) Bo. I co jeszcze chciałem tutaj podkreślić, zaznaczyć, że wieźli nas przez, drogą okrężną przez Czechosłowację do Dziedzic-Czechowic. Nie najkrótszą przez enerdówek, czyli może nie było wtedy. Strefa okupacyjna radziecka. Tylko. Bo te transporty, które szły najkrótszą drogą przez, na wschód, po drodze tam jakieś różne były przygody, tak że, żeby uniknąć tych przygód. Były próby gdzieś, to już chyba było na terenie Polski, bo w Czechosłowacji nie widać było wojska rosyjskiego. A jak żeśmy już przekroczyli granicę Polski, to tych towarzyszy radzieckich było widać. I na jakiejś stacji... Wagony były otwarte tylko w kierunku jazdy, z prawej strony, a z lewej strony to wagony tam były zablokowane.
    </section>
    <section>
        <time>15049</time>I każdy, kto wracał, miał dużo bagażu, dostał całą kupę tych paczek żywnościowych. To był problem. Do wagonu zawieźli ciężarówką, do wagonu przeładowaliśmy, w wagonie pod ścianą. I tych paczek było prawie do sufitu, bo to były tam: tuszonka, jakieś mączne, makarony, później takie kiełbaski były, czekolada, papierosy, jeszcze... Nie pamiętam. Opatrunki sanitarne, nawet papier toaletowy. To wtedy był nie w modzie. Więc tych było sporo. I jak ten nasz pociąg stanął gdzieś na jakiejś, to z tej strony, gdzie były te drzwi zaryglowane, zamknięte, otworzyły się i trochę tam, po otwarciu tych drzwi zaczęli ściągać towarzysze, co tam było najbliżej pod ręką. I z takimi walizkami, paczkami przez tory ucieka. I rozpoczęła się strzelanina tych żołnierzy amerykańskich. Co, jakie tam były te paczki później. Niektórzy uciekli to uciekli, nikogo chyba nie zabili, nie widziałem. Może to było tylko strzelanie w powietrze, ale strzelali. To była taka pierwsza przygoda spośród tych przygód powrotu.
    </section>
    <section>
        <time>15171</time>W Czechowicach-Dziedzicach nas wyładowano, spisano. Każdy dostał taki bilet, że mógł pojeździć po całym kraju chyba przez dwa tygodnie we wszystkie strony. To był Polski Urząd Repatriacyjny. No i był problem, jak to się z tymi paczkami zabrać. Więc kolejarze dość przychylnie, pomagali tym ludziom powracającym. Ogólnie, tak mi się wydaje, trzeba powiedzieć, że była przychylność osób na kolei do wspierania, do pomocy, bo żeby to wszystko przenieść do pociągu osobowego, który tam skądś odchodził, z tych Dziedzic do Katowic a później znowu przesiadka do Krakowa i znowu w Krakowie przeładowaliśmy się wraz z jeszcze taką rodziną z naszego pobliskiego miasteczka Tarnogród. To znaczy Bukowina-Tarnogród. Takie dwa braty blisko siebie. I tam była taka rodzina, pan Grasza. Państwo Grasza. Dwie córki chyba i dwoje rodziców. Oni też mieli taki bagaż, myśmy mieli taki bagaż plus jeszcze dwa rowery.
    </section>
    <section>
        <time>15282</time>I załadowano... Aha, i jakoś tam ojcowie załatwili wagon towarowy, i to wszystko, cały ten dobytek załadowaliśmy do wagonu towarowego, który był zaadresowany, jakoś opłacony – bo to wszystko w kolei musi mieć bilet przewozowy i tak dalej – do Jarosławia. I teraz co się dzieje? Przyjechaliśmy do Jarosławia, ale byliśmy podłączeni do wagonu, przepraszam, do pociągu, który szedł na wschód, do Rosji. Jeszcze ci rosyjscy wartownicy, którzy konwojowali coś, to się wpakowali do naszego wagonu, bo tu było ciepło i jakoś schludniej niż tam w ich. I w Jarosławiu ten wagon miał być odczepiony, bo to był koniec podróży. I w czasie tego rozładunku część została już na peron rozładowana, ale nie do końca. A maszynista nabrał wody w Jarosławiu do parowozu, zagwizdał i pojechał. Ja z ojcem byłem na peronie, tak samo i pan Grasza, a mama z córkami w wagonie. Pojechali. Dopiero biegiem do dyżurnego ruchu i jakoś tego.
    </section>
    <section>
        <time>15403</time>Jak tam było to tam było, nie wiem, w każdym razie, że jakieś były wielkie problemy z odczepieniem tego wagonu. Ruskie nie pozwalali. Ich transport do Rosji i koniec. Ale jakoś, nie wiem, za paręnaście godzin ten wagon z mamą i z naszym dobytkiem wrócił z powrotem do Jarosławia z tamtej strony. I później przy pomocy... Jeszcze tam były przygody, żeśmy nie mogli wracać do, bo były. Nie mogli wracać z Jarosławia do Tarnogrodu, bo tak w prostej drodze, w środku gdzieś tam były takie up-owskie placówki, które... Ukraińskich nacjonalistów, które blokowały i nie było przejazdu. Trzeba było znowu do Leżańska. Przejechać przez Przeworsk do Leżańska i z drugiej strony jak gdyby do domu. Więc w Leżańsku znowu przyjęto nas na parę dni do klasztoru, bernardynów chyba tam jest taki historyczny klasztor. Znaczy historyczny. On tam od jakiegoś czasu. Ale te organy leżańskie, z tego tytułu ten klasztor jest w miarę nagłośniony.
    </section>
    <section>
        <time>15513</time>Tam mama i Graszowie byli, a ojcowie poszli na piechotę tam do... I najął gdzieś ojciec jakiegoś gospodarza, którzy miał konie. Konia, taką szkapę. I który się zgodził, bo przejeżdżając (8; 0:30:00) przez lasy też była taka obawa, że możemy być przez te ukraińskie bandy, czy jakieś inne nawet, które się podszywają. A to były jakieś bandy rabusiów, które były, pojawiały się, ale były likwidowane, takie bandy rabusiów, przez ten ruch oporu, który w tym czasie jeszcze w 1946 roku to zbrojne podziemie pozostawało. A na naszym terenie było silne, trzeba powiedzieć. Bo nawet ten gospodarz, który ten nasz dobytek wiózł swoim koniem, pojechał znowu drogą okrężną, tylko nie skróty. I, nie pamiętam, w takiej wiosce Kuryłówka chyba, mnie i siostrę przesadzono, bo tam się przypadkowo spotkali z mieszkańcem sąsiedniej wioski Jastrzębiec, który, no, wracał do domu. Coś tam przywiózł i pustym wozem wracał do domu.
    </section>
    <section>
        <time>15633</time>Miał takie dwa konie, dość takie bystre te konie, pamiętam. I deskę na wozie taką, na którejśmy siedzieli. Nie było żadnych boków takich na furmance, tylko deska taka. On prawdopodobnie jakieś bale przywiózł, może do tartaku drzewo jakieś i wracał. Myśmy na tym, ja i siostra, na tej desce przejeżdżali, siedzieli. I takśmy jechali. I przejeżdżając przez las, las Jastrzębiec albo ? (8; 0:32:17) Wola, w pewnym momencie wychodzi na drogę jakiś człowiek i pokazuje, żeby się zatrzymał. No to ten prrr. Konie się zatrzymały, ale pamiętam, że zanimśmy tam dojechali i ten człowiek wyszedł na tą drogę, to te konie były coś takie, tymi uszami wykręcały, takie były czymś wystraszone, zajęte. Dopiero później ten człowiek wyszedł. A później, jak zaczęli rozmawiać. Oni się znali. Może nawet jakieś tam, no nie wiem, nie będę oceniał. To usłyszałem, czy tutaj nie było jakiegoś wojska, czy czegoś tam, czy policji.
    </section>
    <section>
        <time>15726</time>Pytał się, czy nie ma jakiejś znowu, no, kbw, czy Rosjan enkawudzistów, którzy tam... Zbrojną partyzantkę. W czasie takiej rozmowy, patrzę, tutaj powstaje, tu powstaje, tam. Zrobiła się cała kupa, może z pięćdziesiąt, sześćdziesiąt osób. A to było wszystko tam. To był taki kontakt przed powrotem do naszego domu. Aha, no i pytali się, ten pytał się, kto to my jesteśmy.<span style="font-style: italic;"> – A, to wracają z Niemiec. – Aha.</span> No to on tam tłumaczył coś, ale nie bardzo wiedział. Ale spośród tych, co tam powstawali, się zorientował, kto to my jesteśmy po tłumaczeniach tego woźnicy. No i dali spokój. I takśmy sobie pojechali do Jastrzębca a z Jastrzębca do domu polecieliśmy na piechotę. Bo to widać było nasze gospodarstwo, nasze zabudowania jak i innych. Jastrzębiec na takim trochę wzgórzu. W dół, od Jastrzębca w dół do tej rzeczki złotej i za rzeczką taka drożyna, i za tą drożyną znowu tam wzgórza. I na tym wzgórzu tam był nasz dom, nasze zabudowania. Drzewa, płot i co tam było.
    </section>
    <section>
        <time>15822</time>Wróciliśmy do domu. Takie pierwsze wrażenie tak: okien, dom bez okien. Gdzieś to wyszabrowane. Piec rozwalony. Nie ma tego paleniska, nie ma tej blachy, co się gotowało. Na ścianach stał krzyż. Na ścianach żadnych obrazów, ale w kącie stał krzyż. Ten sam, który, mówiłem wcześniej, że ojciec postawił na stole i myśmy uklękli naokoło stołu, i się modlili. I Niemcy jak przyszli, to tak trochę się jakby ostygli. <span style="font-style: italic;">– Jak skończycie, to... </span>Więc ten krzyż tam na tym. Wszystko było rozszabrowane. W warsztacie, takiej komórce było jeszcze trochę narzędzi takich stolarskich. Jakieś wiertło, piłki, coś – to były. Gołe ściany, tylko takie zawiesia, co tam się wkładało te dłutka i tak dalej, to wisiały. Takie było to nasze pierwsze wrażenie. Przyjął nas wujek i parę dni, zanim tutaj w domu jako tako. Zdun postawił piec, jakieś tam okna, uszczelniono, jakieś spanie. To przebywaliśmy u wujka, który nie był wywieziony, tylko z Majdanka przesiedlono go gdzieś koło, takie uzdrowisko za Lublinem. Nałęczów. Tam, między Nałęczowem a Puławami gdzieś był.
    </section>
    <section>
        <time>15945</time>No bo wujek miał pięcioro dzieci chyba i to taka drobnica, więc nie nadawał się do pracy fizycznej ze swoim dobytkiem. Takie były zresztą w programie działania władz, które zajmowały się wysiedlaniem narodowości polskiej, zasiedlaniem <span style="font-style: italic;">volksdeutschami</span>. I później dzielenie na grupy tych wysiedlonych w czasie przeglądów w obozie. To znaczy przeglądów rasowych, zdrowotnych, jeszcze jakichś. Każdy jakąś grupę otrzymał i ta grupa naj... czwarta czy piąta to przeważnie były tak: do obozu, do Oświęcimia albo do takich wiosek kolonii, gdzie tych mieszkańców. (9; 0:00:00) Powiedzieć, które wydaje mi się, że też mają, powinny mieć według mnie. Bo ja się tutaj jako osoba fizyczna, jako cząstkowa, świadka, żyjącego świadka historii przekazuję, ale na tle jakiejś sytuacji, która była w owym czasie na terenie mojego miejsca zamieszkania.
    </section>
    <section>
        <time>16064</time>Chciałem tutaj powiedzieć, tak ja to rozumiem, że to będzie, co powiem, istotne, że na Zamojszczyźnie Niemcy w czasie okupacji czy podczas okupacji w bestialski sposób, z niebywałem okrucieństwem mordowali zamieszkałą tam ludność, że cała ta machina rozpoczęła się po utworzeniu przez rząd Trzeciej Rzeszy takiego planu wschodniego – Generalplan Ost, który zakładał, że, skrótowo już mówiąc, że ludność tam zamieszkała ma być zlikwidowana. Częściowo niszczona na miejscu w czasie tych wysiedleń, częściowo w obozach przejściowych i wywożona do obozów koncentracyjnych. I również wywożona na roboty przymusowe do Niemiec oraz jakiś tam procent dzieci z tego terenu, które się nadawały na zniemczenie, to do zniemczenia. Była przeznaczona do zniemczenia. No i z tego powodu, tego Generalplan Ost, wszystko następne, co tam się działo, to była realizacja tego planu. Czyli można tak powiedzieć, że to był taki holocaust dla mieszkańców tej ziemi, tej Zamojszczyzny.
    </section>
    <section>
        <time>16184</time>Bo na innych terenach... Wszędzie była wojna, ale dla mieszkańców tej ziemi zamojskiej to był wydany wyrok do zniszczenia ich, fizycznego zniszczenia. Więc jedni zostali wywiezieni do obozów i tam zginęli. Ta segregacja rasowa powodowała, że po podziale już, po tej segregacji transporty wywoziły, po dwa transporty w tygodniu z Zamościa jechały do Oświęcimia, a jeden transport do Niemiec na roboty – kolejowy. Każdy taki transport zawierał tak około tysiąca ludzi, więc dwa tysiące osób w tygodniu zostało wysłanych do obozów zagłady. Dzieci odebrane rodzicom, a rasowo przydatne były wywożone do, po odebraniu do innych obozów i też różne rzeczy się działy z tymi dziećmi. Ale były też takie dzieci, które trafiały do takich kolonii, gdzie... Wiosek kolonijnych, gdzie wywożono ich i później rozdawano, prawdopodobnie tak było w założeniu, ale z tego, co czytałem, co oglądałem.
    </section>
    <section>
        <time>16301</time>Bo był i jest taki nakręcony trzyczęściowy film „Powstanie zamojskie” i tam jest wykazane w tym filmie – transporty dzieci przywożone tutaj na teren Warszawa Wschodnia, Warszawa Praga. Gdzieś jakiś wagon był rozładowany Warszawa Bródno. Do Siedlec, Mrozy za Siedlcami. I te stacje tam jeszcze na wschód od Warszawy. Nie pamiętam w tej chwili, jak ona się nazywała. I ja jestem jako dziecko Zamojszczyzny z tej całej machiny realizacji tego planu, generalnego planu wschodniego jako jeden pionek, bo były dzieci wywożone, chłopcy do Oświęcimia i tam byli mordowane przez gestapowca, przez sanitariusza Gestapo zastrzykami z fenolu. Były dzieci, które zmarły w obozach. Sam widziałem takie zmarłe dzieci na Majdanku. Sam widziałem przewożone transportami na stojąco, w wagonach kolejowych na stojąco w lecie – to był miesiąc lipiec, kiedy były upały – w dusznym wagonie, bez wody, w dusznym powietrzu, bo wagon zamknięty, kiedy po wyładowaniu zawsze tam było parę osób zmarłych.
    </section>
    <section>
        <time>16436</time>Więc marły te osoby, w tym i dzieci, w różnych warunkach. Ja jako dziecko pracowałem dla Trzeciej Rzeszy w takim stroju i w takim stanie zdrowia jak już wcześniej mówiłem. Kiedy byłem po biegunce, po zapaleniu płuc. Jakoś mi się udało uratować życie, ale niektórzy nie mieli takiego szczęścia i zmarli z powodu biegunki, czerwonki, duru brzusznego i innych różnych powodów na tle właśnie nędznego życia obozowego. A do tego ciągły strach. Tu jeszcze chciałem powiedzieć też, gdzie ludzie na Zamojszczyźnie ginęli, w jaki sposób, w jakiej formie. To są takie dwie książki profesora Jerzego Markiewicza, który... Tutaj wczoraj szukałem, nie mogłem sobie zaznaczyć. Zaznaczałem różne kartki, ale taki jeden szczególny moment, kiedy w czasie takiej pacyfikacji wsi koło Biłgoraja... Rano została okrążona ta miejscowość przez żandarmów, którzy później, wchodząc do tej wioski, niszczyli wszyst..., mordowali wszystkich jak stali.
    </section>
    <section>
        <time>16551</time>Na podwórzu, w domu, w mieszkaniu. Gdzie kto stał, to strzelali i w ten sposób ich zamordowali. Później jeszcze tam ktoś nie został zastrzelony i spędzono tych mieszkańców na plac tej wioski, to wykopano zbiorowy grób i tam ich resztę rozstrzelano. Tutaj mam taki zapis o innym momencie. To wszystko, co tu jest podkreślone, to jest bardzo ważne. Chciałem tylko jeden taki moment przedstawić. Może opowiem tak bez czytania. Kiedy taka (9; 0:10:00) mordująca ekipa esesmanów dotarła do wioski tutaj. Nie pamiętam nazwy. Ludzie, którzy się nie zdążyli ukryć. I między takimi, co nie zdążyli uciec z wioski była jedna rodzina, wymienione było nazwisko i imiona. Więc jak usłyszeli hałas, krzyki tamtych mordujących, ci mieszkańcy tego gospodarstwa zamieszkałego, tak trochę jak gdyby z boku, to już było za późno. I kobieta z dzieckiem na ręku, niemowlakiem, oraz dziadek z tego domu, jej teść, ukryli się zaledwie w życie za domem, w zbożu.
    </section>
    <section>
        <time>16677</time>I jak na podwórze weszło dwóch Niemców, to oni byli w tym życie i dziecko płakało. I dziadek mówi do tej synowej, żeby spróbowała karmić piersią dziecko, żeby nie płakało, bo Niemcy usłyszą. Ale jednak usłyszał Niemiec i idąc przez to żyto, doszedł do momentu, kiedy zobaczył tę karmiącą matkę, dziecko przy piersi. I strzelił w głowę tej matce, a to dziecko zostało przy rozwalonej głowie. Na strzał przyszedł drugi Niemiec, żandarm, który znowu wykrył tego dziadka gdzieś tam też ukrytego. I coś tam się dogadali, i wziął tego dziadka na podwórze. Przyszli z łopatą, kazali dziadkowi wykopać dół. Później zastrzelili dziadka, wrzucili do dołu tą karmiącą zastrzeloną mamę, a tego niemowlaka rzucili żyjącego. Nie mieli sumienia do tego dziecka strzelić. To wszystko zeznaje, opisał ojciec tego dziecka, który ukrył się gdzieś na strychu i przez jakiś tam otwór, jakąś szparę to wszystko słyszał i widział. I to jest opisane w tej książce „Nie dali ziemi, skąd ich ród” profesora Jerzego Markiewicza.
    </section>
    <section>
        <time>16798</time>Tu jest też, w innej książce, „Paprocie zakwitły krwią partyzantów” tego autora, opisana we wsi Szarajówka koło Biłgoraja. Spędzono mieszkańców do budynków gospodarczych i do stodół i tam żywcem spalono tych spędzonych mieszkańców. Czyli to jest takie Jedwabne. Biłgorajskie Jedwabne. Inna wieś pod Biłgorajem, Sochy, została wybita przy pomocy lotnictwa, bomb lotniczych. Tych rzeczy się teraz jakoś. Mówię to po to, żeby je jak gdyby odświeżyć, bo przecież to są doku... Profesor Markiewicz nie pisze jako fikcję literacką, tylko to są dokumenty, które ktoś zeznaje. To są fakty. Cały ten Generalplan Ost na Zamojszczyźnie to, podkreślam po raz trzeci, to jest holocaust dla tych mieszkańców. I trzeba o tym mówić. A jak ja jako zwykły taki Kowalski z ulicy i amator jako historyk, tyle, co sam przeczytałem. Niewiele się mogłem za czasów poprzednich tej historii nauczyć. Więc jako zwykłemu to mnie to boli.
    </section>
    <section>
        <time>16906</time>Bo dla zachowania pamięci ja się zgodziłem tutaj, dla utrwalenia to tutaj nagrać, zeznać. Bo niewiele mi już życia zostało, ale niektóre te sprawy trzeba jakoś dla potomnych, dla przyszłości zapisać.<span style="font-weight: bold;"> Jakby mógł Pan opisać jeszcze ten obóz w Zamościu. Jak on wyglądał? Jeżeli Pan pamięta.</span> Więc w mojej pamięci ten obóz. Pamięć rozpoczęła się tak, że po wyładowaniu z wagonów na rampie kolejowej przeprowadzono nas na teren obozu. Po lewej, po prawej stronie były baraki. Gdzieś na jakimś placu, tam została nasza kolumna, ta grupa zatrzymana. Gdzieś... A, ja mówiłem wcześniej, że już w Zwierzyńcu chorowałem, bo nawet w czasie przemarszu z obozu w Zwierzyńcu do stacji kolejowej tam do załadunku po drodze kilka razy z powodu biegunki musiałem wchodzić do rowu. I też mnie wypędzano, celowano we mnie, celował jakiś żandarm, i to ja podnosiłem się, i dobiegłem do szeregu. I z tego pamięć mi się urywa.
    </section>
    <section>
        <time>17020</time>Taki był następny moment albo może nawet to był ten przyjazdu naszego do obozu, kiedy w grupie tych przyprowadzonych do obozu przy nas stały nasze sąsiadki. Ta pani, która przyszła nas uprzedzić, że będzie wysiedlenie, jej bratowa i jej mama. I dwóch, Czesław i Roch, tych chłopaków, młodszych ode mnie. I przy tych paniach Petlak była babcia. To była siostra tej babci Petlakowej. Jej siostra. Ta babcia, ta siostra babci Petlakowej – nie pamiętam, jak ona się nazywała – była z wnuczką. Takim dzieckiem trzyletnim może. I w drugiej grupie, która była prowadzona czy odprowadzana, w tej grupie była mama tego dziecka, tej dziewczynki. I jak mama czy babcia jakoś tak na odległość się rozpoznały, usłyszały, zaczęła jakoś lament, płakać, jakoś tam tego. I babcia tą dziewczynkę, tą wnuczkę pokazała jej przez może ze dwadzieścia metrów, piętnaście w tej drugiej grupie, żeby ta dziewczynka tam do tej, to dziecko do mamy swojej tam biegło. I jeden z tych żandarmów z naszej eskorty złapał to dziecko za rękę, i przyprowadził z powrotem do tej babci. Nie pozwolił się połączyć. To ten moment pamiętam.
    </section>
    <section>
        <time>17161</time>Później pamiętam to długie przebywanie pod gołym niebem i nocowanie pod gołym niebem. Później znowu jakieś segregacje, polegające na tym, że tych tu, tych tam i jakieś takie podziały. I pamiętam ten moment, kiedy, już to wcześniej mówiłem, że będąc w ubikacji, gdzie była również umywalnia przy tym baraku, tam dwóch mężczyzn, jeden drugiemu opatrywał rany. I to było przy baraku, w którym ja (9; 0:20:00) byłem razem z siostrą. Tak według tego planu tutaj wychodzi, że to mógł być barak siódmy. Ale może był albo szósty, albo ósmy. Że to było, według mnie, to było najbliżej do tego ustępu. Więc któryś z tych baraków. A częstym bywalcem byłem tam, w tym ustępie, bo z tytułu biegunki. To tam bywałem. Pamiętam, że z okna naszego baraku, w którym były prycze, widziałem wieże warto..., wartownika na wieży. No to by tutaj pasowało. Ta wieża, według tego planu. I tu, gdzieś w tym rogu albo tak, albo tak, ale więcej w tą stronę, była furtka, gdzie przechodzili żandarmi.
    </section>
    <section>
        <time>17261</time>No i później jeszcze też, to tak niewiele z tego obozu, zmarłe osoby przy którymś baraku. Nie wiem, który tutaj. Kompletnie bym się zgubił. Nic bym tutaj w tym planie nie umiał się poruszać. Ale pod jakimś barakiem, pod ścianą były zmarłe osoby, w tym dzieci, które nawet patrzeć nikt nie chciał, bo to na nieżywych ludzi... Zawsze miałem jakieś takie uprzedzenie. Nie patrzyłem. To... Co bym mógł więcej powiedzieć? To, co pamiętam – z tego baraku widać było wieżę wartowniczą. To, mówię, mogła być ta wieża i mógł być ten barak, bo z okna, tak mniej więcej na wprost był płot tak i tak, jak tu jest na tym rysunku, i tu była furtka, zamykana przez tych, co przechodzili tam. No, co jeszcze?<span style="font-weight: bold;"> Jak Pan już tam pojechał na te roboty do Niemiec, to mówił Pan, że czasami były takie momenty czy dni, kiedy niewiele było pracy. Tam jakoś między tymi pracami rolnymi. To co wtedy Pan robił? Jakby Pan mógł spróbować opowiedzieć, czym się Pan wtedy jakby tak zajmował?</span>
    </section>
    <section>
        <time>17372</time>To niczym naprawdę. Chodziłem tak. Czasami z jakimiś chłopakami niemieckimi. Nawet czasami w piłkę żeśmy kopali. Ale to było z tymi Niemcami, tymi rówieśnikami różnie. Nie było żadnej jakiejś przyjaźni, jakiejś takiej. Niektórzy. Tutaj mogę jeszcze jedno powiedzieć, co chyba nie powiedziałem. Bo to tak wszystkiego trudno powiedzieć. <span style="font-weight: bold;">Zrozumiałe.</span> Notatek nie robiłem, a tylko tak na bieżąco. Że w tej wiosce, niedaleko naszego tego miejsca zamieszkania, w kierunku na północ do tej wioski, gdzieśmy na Boże Narodzenie mieli zaproszenie, mieszkał z rodzicami taki chłopak, Niemiec, Jup. Miał na imię, to pamiętam na pewno, Jup, dokładnie, a nazywał się Bayer, Beyer. Jakoś tak na be. Bayer może, może Beyer. Tak, na pewno. On czasami u tego gospodarza też pomagał zbierać. Jakoś go tam za- u tego bauera na zbieranie spadów, zbieranie ziemniaków. A poza tym to jeszcze pamiętam, jak zwożono zboże z pola do młockarni, to kiedy było wszystko przywie-, to, co przywieziono na wozach, traktorem, końmi, co było wymłócone i trzeba było z powrotem po następne, to wsiadałem na konia.
    </section>
    <section>
        <time>17527</time>Bo tam był taki zwyczaj, że ten powożą-. A to były takie potężne, belgijskiej rasy konie. Ten, który prowadził ten zaprzęg, nie miał takich długich lejców, że tutaj, od pyska koni aż tam do miejsca tego – koźlę, czy jak siedzi furman, tylko on siedział na koniu. Więc siadano na konia. Jeden wóz szedł pierwszy albo ja byłem pierwszy a za mną ktoś. Tak dla rozrywki, bo przy tej prasie to było taka nudna, niby nie ciężka, ale nie można się było, trzeba było być skupionym, żeby ten drut podać, założyć i podać, i żeby nie był przekręcony. Bo wtedy, gdyby mi się ten drut podany przekręcił, to ten z drugiej strony zwiąże tak, że te dwa bale związane. Jeden z drugim. A to ma być każdy sam związany. Takie szczegóły opowiadam, żeby podkreślić ten moment takiej nudnej, uciążliwej roboty. Że nie można się oderwać. Nawet, za przeproszeniem, tam pójść na chwilkę pod drzewo, czy za stodołę. Więc jeździłem w pole.
    </section>
    <section>
        <time>17628</time>Albo jeździłem na przyczepie, na traktorze, na przyczepie traktorowej. I widziałem, jak ten Jup po tym polu skoszonym i z tych snopów już zebranych chodził po polu i zbierał kłosy. Bo te kłosy ze zbożem, już pozwolił mu bauer, już później nikt nie zbierał, nie zgrabiał, to on – prawdopodobnie kury trzymali w domu i króliki – i stanowiły karmę. A poza tym on nie chodził do szkoły, a był w wieku szkolnym. To znaczy on był już w takim wieku poza szkołą podstawową, gdzieś koło piętnastu lat. No ale wszyscy rownieśnicy jego chodzili. On jakoś był odporny na wiedzę i nie posyłali go. I on był takim. Nie był wrogo do nas ustawiony. Więc z samego tego faktu, tego tytułu – jakoś tak nie wykazywał żadnej wrogości – to się z tym Jupem czasami. Ale on chyba był faktycznie tak odporny na wiedzę, bo nawet za mnie obrywał czasami od innych, że on się ze mną przyjaźni. Tak mi się wydaje. Ja tak to odczuwałem.
    </section>
    <section>
        <time>17726</time>I czasami jakoś tak, też mi się wydaje, ale podświadomie, to nie wynikało z jakiegoś logicznego rozumowania, ale nie chciałem go narażać. No bo po co ma od <span style="font-style: italic;">hitlerjugend </span>jakiegoś oberwać za mnie, jak on jest dla mnie przyjacielem. Znaczy, może za duże słowo przyjacielem, ale jako przyjaźnie. No, z drugiej strony tej ulicy, ale po tej stronie naszego domu, to też było takich dwóch chłopaków. Jeden, no, może w takim wieku jak moim, równo, albo może z rok młodszy. I drugi starszy, który miał jakieś inwalidzkie takie niesprawności. Jakieś spowodowane... Objawowo to widziałem, że on. Jak niektórzy mają taki tik czy coś, to on głową kręcił. Nigdy nie siedział spokojnie. Czy szedł, czy siedział, czy. (9; 0:30:00) Na tą i na tą stronę, cały czas musiał kręcić głową. No i też chyba do szkoły nie chodził, bo tam coś na ? (9; 0:30:08) było. To trochę żeśmy się jak gdyby z tym młodszym, no, nie zbliżyli, ale nie warczeli na siebie.
    </section>
    <section>
        <time>17833</time>I kiedyś on mnie tam zaciągnął do siebie do domu, do mieszkania. A trochę już przez te, niedługi okres, ale człowiek już trochę zaczął po niemiecku łapać. Tak trochę rozumieć niektóre wyrazy. Jakoś mi to łatwo przychodziło. Tak że zrozumiałem, jak jego ojciec mnie się pyta, tego chłopaka. I zrozumiałem, że on mnie się pyta, jak mi się tu podoba w Niemczech. Mówiłem jak czułem, że nie podoba mi się. To jemu się ta moja odpowiedź też nie podobała. Że powinienem powiedzieć, że dobrze, <span style="font-style: italic;">gut</span>.<span style="font-style: italic;"> – Warum? </span>Co mi się tu nie podoba? No więc ja mówię, że do szkoły nie chodzę. No dlaczego ja nie mogę. <span style="font-style: italic;">– Warum ich nach schule nein gehen? </span>No, jakoś tak, powiedzmy. Bo ta moja nauka niemieckiego to taka była między dziećmi, czy tymi Niemcami, którzy na polu pracowali i porozumiewali się między sobą, i jak tam coś, to trochę przecież też. Byłem człowiekiem, który słyszał, widział i jakoś to po swojemu rozumiał. Więc taka to była wiedza i takie nauczanie, czy nauka języka.
    </section>
    <section>
        <time>17942</time>Poza tą pracą to były takie zajęcia. <span style="font-weight: bold;">Opowiadał Pan też, że w tym pok-, jak Państwo już mieszkali w tym oddzielnym domu, to w pokoju wcześniej mieszkały te trzy Ukrainki czy Rosjanki.</span> A, to było u drugiego bauera. Tak, tak.<span style="font-weight: bold;"> Czy jakieś kontakty między Państwem a nimi były? Czy jakieś takie relacje, rozmowy? </span>Taak. <span style="font-weight: bold;">Czy mógłby Pan coś o tym opowiedzieć?</span> To znaczy mama z nimi jakieś miała, taki kontakt chyba największy, jako że niewiasta z niewiastami. Pamiętam, jak ta jedna, ta pani, Rosjanka czy Białorusinka chyba. Ona nawet mówiła chyba, skąd pochodzi. Gdzieś z. Ale ja nie wiem. Nie umiem tego tak na pewno powiedzieć. Że Mińsk ten białoruski, ale gdzieś tak te okolice przed Moskwą, tutaj patrząc od naszej strony polskiej. Pokazywała zdjęcia swojego męża w mundurze krasnarmiejca, jakiegoś oficera. No to tyle chyba o tych, z tych kontaktów. W każdym bądź razie, że były to panie nie takie z kołchozu, tylko takie okrzesane trochę.
    </section>
    <section>
        <time>18076</time><span style="font-weight: bold;">Mhm</span>. Jak na te ruskie. <span style="font-weight: bold;"> A czy mogliście Państwo tam właśnie w Niemczech prowadzić życie religijne? Chodzić do kościoła razem z Niemcami czy oddzielnie?</span> Więc to było różnie. Ale zacznę od tego, że, tego okresu, kiedy w Westfalii, u tego bauera Gimnicha w miejscowości Schleiden kościół został, jak mówiłem już, zbombardowany. <span style="font-weight: bold;">Mhm.</span> Gdzie tam później ten uroczysty pogrzeb był organizowany tych... <span style="font-weight: bold;">Mhm. </span>To można powiedzieć tak na ulicy koło tego bauera, tylko po tej stronie wschodniej i jeszcze nawet przed tymi dwoma chłopakami, co mówiłem, była taka gospoda ludowa. Nie wiem, czy to dobrze określiłem, w każdym bądź razie to były jakieś zebrania gromadzkie, tańce, jakieś może filmy wyświetlane. I to była taka restauracja, ale nie podawano tam. Można było piwo wypić. No i chyba... Nie umiem więcej powiedzieć. Restauracja, Restaurant. Nawet szyld był. A z tej hali, z pomieszczenia zebrań, gdzie się odbywały zebrania, zrobiono kaplicę. I wszyscy mieszkańcy... To była wioska katolicka.
    </section>
    <section>
        <time>18209</time>Nie protestancka tylko ka-. Na terenie Westfalii-Nadrenii to katolicy mieszkają w większości. Może nawet w ogóle wszyscy. I raz w miesiącu, w którąś niedzielę, ale raz w miesiącu było nabożeństwo dla Polaków. Ksiądz miejscowy, proboszcz, odprawiał oddzielną, tylko dla Polaków nabożeństwo. Tak że na przykład w niedzielę Polacy, którzy mieszk-, chodzili na nocleg tam do baraku na końcu wsi, koło dworca kolejowego, to szykiem zwartym, jak jakiś pluton czy kompania wojska, może pluton, bo ich tam było ze trzydziestu, kompania jest większa, przychodzili na nabożeństwo. No i myśmy tam chodzili. Polak pośród tych przychodzących też jako ministrant tam służył do mszy. To tak było u tego bauera Gimnicha. Później u drugiego bauera to ja nie pamiętam, jak tam było, ale do kościoła tam było daleko. Poruszanie się obcym, obcokrajowcom bez sprawy związanej z pracą, przewozu, przemarszu czy coś, ale z pracą było zakazane, tak że nigdzie rodzice nie chodzili i myśmy też nie chodzili.
    </section>
    <section>
        <time>18313</time>No, w Kassel już, w tym obozie w ogóle nie było żadnego życia religijnego.<span style="font-weight: bold;"> Jakby Pan jeszcze powiedział, co mama robiła właśnie na tych robotach w Niemczech i co w tym czasie robiły siostry, bo przecież były małe siostry Pana?</span> Więc mama pomagała w robotach porządkowych w gospodarstwie. Kucharkom, tym Niemkom, w ogrodzie warzywnym czasami coś. Przy pracach takich jak pranie, krojenie owoców, tych spadów, które trzeba było kroić i uszkodzone wykrajać a te kawałki jabłka, na przykład, zdrowego oddzielnie do wanny i później to szło na prasę, i tam robiono, wyciskano soki. No, chodziła... <span style="font-weight: bold;">A siostry? </span>No, co siostry. Przy pracach... Siedziały w tym smrodzie, w tej wędzarni. Czasami z mamą, (9; 0:40:00) bo jak była zajęta a siostry mogły być przy mamie, no to były. Nawet jak było zbieranie ziemniaków, no to też latały boso i zbierały ziemniaki. Bo każdy ze zbieraczy miał postawioną krechę odtąd dotąd na polu. Szedł taki polowy <span style="font-style: italic;">wachmajster</span>, krokami odliczał i przejeżdżał traktor, tą kopaczką tam wyorał te ziemniaki.
    </section>
    <section>
        <time>18451</time>Odtąd dotąd trzeba było pozbierać do koszy, wsypać jeszcze do worka. Za chwilę jechał nas... Tak wiedział, jak wyliczyć, ten <span style="font-style: italic;">wachmajster </span>polowy, że jak się kończyły, zbierać do tej krechy drugiej, to już drugą redliną jechał traktor z powrotem i nie było tam przestoju. Trzeba się było spieszyć, bo jak tutaj się nie zbierało do końca, to jak jechał z powrotem, jeszcze trzeba było to dokończyć i to z powrotem pozbierać. No to latały tam. Przychodziło takie dziecko, dziewczynka, która mieszkała tak vis a vis tego naszego wędzonego domu, tylko po drugiej stronie. Leni, taka dziewczynka ładna, blondynka. Takie bardzo przyjemne dziecko. No i ubrane, czyste i tak dalej. Jak tam się jakoś wyrwało z domu, to się z siostrą, starszą siostrą czymś tam bawiły. Jak myśmy jedli obiad, który nam tam z kuchni przyniesiono... To właściwie trzeba było chodzić tylko do okienka kucharki. Niemki dwie pracowały.
    </section>
    <section>
        <time>18564</time>Zabrać. I ta Leni była, to rączką sobie brała, pamiętam. Głodna była i nikt nie zabraniał, chociaż. I tu jeszcze, to już może poza tym, taki jeden moment mi się w tej chwili przypomniał, że w 1992 roku po pierwszym, kiedy wracałem z Holandii samochodem, bo pojechałem tam z zięciem i wnukiem. On tam miał nagrane przez kogoś kupno samochodu dostawczego. Więc wracaliśmy i tak uzgodnili, że trochę zjedziemy z drogi na południe. Już nie jadąc na Düsseldorf, tylko z tej miejscowości holenderskiej jakiejś – nie pamiętam w tej chwili, ale sobie chyba przypomnę – skręciliśmy na Aachen z myślą, że odwiedzę tego bauera, tą wioskę, to wszystko, co tam słychać, jak tam się dzieje, jak przeżyli wojnę. Więc wracając, w Aachen trochęśmy zbłądzili. Nie wjechaliśmy. Tam trzy autostrady się rozjeżdżają. Południowa, jedna na Köln, prosto. Jedna, ta południowa tak takim sierpem na Köln i taka na północ jedna. I tą południową autostradą, którą trzeba było wjechać na Düsseldorf, i z Aachen nawet Aachenstrasse jest na końcu, peryferiach Aachen.
    </section>
    <section>
        <time>18696</time>Się wyjeżdża, to Schleidenstrasse. Znaczy tak jak gdyby od tej wioski nazwa. Aleśmy zbłądzili. Pojechali nie tą i dopiero się zorientowali, że źle jedziemy, to znaczy ja się zorientowałem, bo tam był drogowskaz na Düren. Ojej, a Düren to było od Schleiden ze czterdzieści kilometrów. A my już blisko Düren. To tyle się trzeba cofać. To szkoda było tego cza-, aleśmy się cofnęli na Jülich, no i tam później już do Aldenhoven. Aldenhoven trochę co nieco pamiętałem, ale tak mi zdawało, bo się zupełnie tam zmieniło. Już nie było ani torów kolejowych, ani dworca, bo to wszystko gdzieś tam. Tory kolejowe zostały zlikwidowane, tam wybudowano na torowisku chyba drogę lokalną. Aleśmy dojechali do tego Schleiden od południowej strony. A mieliśmy dojechać od północnej i jako ostatni, na samym końcu, od północnej strony był ten gospodarz Gimnich. I to było bardzo blisko, i sprawnie, bo z powrotem na Düren i Düsseldorf. Więc dojeżdżamy do tego od południowej strony.
    </section>
    <section>
        <time>18782</time>Widzę, że inaczej zupełnie. Na końcu tej wioski, od południowej strony, jeżeli chodzi o gospodarzy, był taki Schmidt. Najbogatszy z tych gospodarzy, bo miał dwa traktory już wtedy. Poza tym miał spichrze zbożowe, w które zbierał zboże od bauerów okolicznych i przechowywał, i gdzieś tam odstawiał. Poza tym miał dwa ciężarowe samochody, które te worki z tym zbożem woziły. To pamiętałem. I jego zabudowania, taki niewysoki mur robił wrażenie, jakby w ziemię wszedł. Tego ogrodzenia, tych spichrzy, budynków gospodarczych. No, tu już mi zaczął ten obraz przypominać. Od tego momentu już się zgadza. Później tam dalej był ten kowal, do którego jeździłem z tym kuciem. Później taka przerwa i ruiny kościoła, no i dalej zabudowa tej wioski. (10; 0:00:00) Więc ta moja cieka- zaciekawienie i ta podróż do Schleiden rozpoczęła się z takim jakimś. Ja nawet tego sam nie odczuwałem, ale kiedy ten obraz mi się odtwarzał, ten bauer, budynki tego bauera, to znaczy to wszystko jak zapamiętałem.
    </section>
    <section>
        <time>18890</time>Później dalej ta sama ulica. Kiedy już dojeżdżaliśmy do naszego bauera, po lewej stronie był, zaczynał się. Była taka przerwa na drogę w pole i zaczynał się ogród warzywny, długi taki, od tej drogi w pole, ogrodzony. Właściwie nie ogrodzony tylko zadrzewiony takim żywopłotem. Ze sto metrów do jego domu mieszkalnego. Kiedy ten sam dom jakoś mi się wydawał poprzednio taki wielki, normalny. Ale on był ten sam, ale jakiś taki zabytek, takie małe okna, takie takie wszystko, ale wszystko to samo. Nie widać zniszczeń wojennych. Ani żadnych wyburzeń, ani, tylko w tym ogrodzie warzywnym nowa willa stoi, taki domek mieszkalny jednopiętrowy i taki kawałek wykrojone na dwa samochody, ale szlabanem zagrodzone, parking. No i w sumie wszystko to samo. Więc... Takie wąskie, nawet nie ma jak stanąć. Zaraz koło tego bauera widać tablice takiej lokalnej autobusowej komunikacji. Ja prowadziłem jeden samochód, a syn tym kupionym drugim samochodem. Tak żeśmy stanęli gdzieś na boku.
    </section>
    <section>
        <time>18994</time>Więc przychodzę. Tego budynku, cośmy mieszkali, tej pralni, wędzarni w ogóle śladu nie ma. A resztę jest to samo. Z tym że na wejściu, które było za naszych czasów nieczynne, do tego domu, było następne wejście czynne koło kuchni, na tym pierwszym wejściu tak po schodkach i drzwi – szyld głowy jelenia i jakiś napis. Widać, że jakiś myśliwy chyba mieszka. Nikt się, żywej duszy, człowieka nie widać. Wchodzimy tam ostrożnie, ale chcieliśmy uprzedzić, że... I coś tam porozmawiać. Kto tam mieszka? Więc wynikało z tego, że tam koło wejścia do kuchni – ono było zamknięte – ale było tak chyba z pięć nazwisk i do każdego był oddzielny guzik do przycisk-, taki domofon, o. Następnie, z tym domem w linii prostej po lewej stronie była stajnia dla koni i tam bauer miał konie robocze. Miał trzy konie, cztery konie robocze, z dwa konie takiej młodzieży, które zawsze po sadzie chodziły.
    </section>
    <section>
        <time>19096</time>Jeden taki koń, co do bryczki. Dalej była obora dla trzody chlewnej. Po prawej stronie duża obora na dwadzieścia krów, tak w prawo. Aha, i przed tą oborą dla krów był gnój, gnojnik, gdzie. Teraz tam już smrodu ani tego śladu nie ma. Tutaj, gdzie były konie, widać warsztaty, stoły warsztatowe, narzędzia i traktor jakiś. To znaczy, że ten bauer już nie uprawia, nie ma tam ani krów, ani koni, ale gospodarzy, bo na zewnątrz – trzeba było takim przejściem przejść za, między oborem, chlewem a tym świńskim – takie przejście i tam był parking maszyn żniwn-. Różnych maszyn. W sadzie. To wracamy z powrotem. No i dochodząc niemal do ulicy, z tego domu, co mówiłem, ta Leni przychodziła, ta dziewczynka, wychodzi taki Niemiec. I ja:<span style="font-style: italic;"> – Dzień dobry.</span> Tak jak potrafiłem, mówię, że jestem z Polski, że tu w czasie drugiej wojny światowej u bauer, Konrad Gimnich, moi <span style="font-style: italic;">vater und mutter</span>, rodzice pracowali i teraz, jadąc do Polski, tak po drodze przyjechałem zobaczyć.
    </section>
    <section>
        <time>19198</time>On mówi:<span style="font-style: italic;"> – Ooo, Gimnich</span> – czy jakoś mówi. To niem. (10; 0:05:41), znaczy była żona. A niem. (10; 0:05:46)? Mówi, że sprzedały to gospodarstwo i gdzieś tam koło Bonn mieszkały. Wyjechały. Ale one tu nie przyjeżdżają. Tam nie mają żadnego... No to nic. I później tam jeszcze jakaś taka rozmowa trochę rękami, trochę... Ale jakoś tam się dogadujemy. Ja mówię, że... Nie wiem, skąd to się, ta rozmowa zaplątała, rozpoczęła, że tu, z tego domu do moich sióstr przychodziła taka niem. (10; 0:06:31), Leni. – niem. (10; 0:06:33) Nie mówi: <span style="font-style: italic;">meine schwester</span> tylko: <span style="font-style: italic;">– Ja?</span> Ja mówię: <span style="font-style: italic;">– Ja</span>. I wtedy powiedział, że to jest moja siostra. Aaa, no to. I ona jest. – niem. (10; 0:06:55) w Teksasie, gdzieś tam, a Ameryce. Teksas. Jakoś tak. A moja siostra gdzie jest? Ja mówię, że jedna jest w Anglii, a druga jest w Polsce. I co dalej? A, no jeszcze. A mama tej tej to była, miała protezę nogi, stopy. Bo jego <span style="font-style: italic;">vater </span>rozbijał się na motocyklu i gdzieś mieli wypadek, i – z tego, co pamiętam.
    </section>
    <section>
        <time>19323</time>On to potwierdził, upewnił się, że ja prawdę mówię. A tutaj mieszkał Herr Schumacher. Taki niem. (10; 0:07:52), znaczy, taki stary, starszy człowiek, który była jako emeryt górniczy, ale on też do tego bauera czasami przychodził do prac polowych. Wszystko to się zgadzało i tak żeśmy sobie pogadali. Później zapytałem o tego Jupa. A on mówi, że on tu niedawno szedł. Parę minut, mówi: – niem. (10; 0:08:19). Ileś, około niem. (10: 0:08:22). On tutaj maszerował, czy jakoś tak. No to mówię, to niem. (10; 0:08:27). Nie chciał ze mną pójść. No to poszedłem sam. Ale po drodze jakiś się znowu Niemiec napatoczył i pytam się tego Niemca, który to jest ten Jup, bo taki mi się to rozmazało. On mi pokazał, że tutaj i żeśmy razem do tego Jupa weszli. Wszystko było pootwierane, a Jupa, ani żandego życia tam, człowieka nie było widać. Ale on mówił, że on tutaj szedł po piwie. Mówi się jakoś tak: niem. (10; 0:09:06), czy jakoś tak. Tego piwa napił i tak mówi, tutaj przechodził do domu.
    </section>
    <section>
        <time>19420</time>Więc gdzieś pewno poszedł na świeże powietrze, bo go nie było. Wszystko było pootwierane. A nie chciałem tam sam. Dobrze, że ten Niemiec, którego spotkałem, zgodził się ze mną tam wejść, bo bym nie wszedł. Dlaczego ja tak o tym mówię? Bo jakżeśmy później wyjechali, to dopiero we mnie, ze mnie coś wyparowało. Ja rozmawiałem z tym Niemcem, tym sąsiadem, który w tym czasie był w wózku, bo on był bratem tej siostry. (10; 0:10:00) I ja pamiętam jak mama go, na tej protezie chodziła, i laskę miała w ręce, i woziła. Pamiętam tak jako dziecko. Pamiętam tego ojca, który przyjeżdżał z frontu kilka razy na urlop z takim całym wyposażeniem, karabinem, bagnetem, plackiem, hełmem. Tam wszystkie ładownice, wszystko, bo tak żołnierze chyba w tym czasie jeździli na urlop. Więc w czasie tej rozmowy z tym Niemcem i tak jeszcze chodząc, ja byłem w jakimś takim. Nie umiem tego nazwać.
    </section>
    <section>
        <time>19505</time>Przeżywałem taki sam strach, może jeszcze bardziej spotęgowany, jak to było w tym czasie, kiedy tam przebywałem, u tego bauera. To było jakieś takie we mnie podświadome. Drżał-. Można powiedzieć, że mi głos drżał. Ręce. Jakieś tętno miałem przyspieszone. I po wyjeździe, jak tak trochę ze mnie wyparowało, to odczułem takie straszne zmęczenie. Tak że prowadząc samochód, zacząłem, można tak powiedzieć, usypiać. Się zorientowałem, że jest niebezpiecznie tak dalej jechać. Na parkingu najbliższym musiałem się zatrzymać i trochę przespać się. Coś takiego, tu podkreślam, nie od mojej woli, myśli, niczego się stało, co jak gdybym to przeżywał autentycznie, jakby moment od tego wyjazdu od tego Gimnicha w 1943 roku czy 1944 chyba. W 1944, bo to było już w zimie po Nowym Roku. Do tego momentu to trzeba było wykroić, wyrzucić i to jest jak gdyby ciąg.
    </section>
    <section>
        <time>19603</time>Psychicznie nie potrafię tego, psychologicznie, czy jakoś inaczej tego powiedzieć, uzasadnić, przepraszam. Nie powiedzieć, a uzasadnić. Wytłumaczyć. Ale to takie było przeżycie. Taki ciężar, jaki ze mnie wychodził, że parę godzin tego snu dopiero mnie uwolniło od tego przeżycia. <span style="font-weight: bold;">Proszę Pana, ja bym prosił, żeby Pan powrócił do tych czasów jeszcze dzieciństwa sprzed wojny i ten okres taki przed wysiedleniem. Jakby Pan mógł opowiedzieć, co Pan jako dziecko robił. Jakie były Pana zajęcia? W co Pan się bawił? Z kim Pan się bawił? Jakieś prace w domu, gospodarce Pan wykonywał.</span> Według mojej pamięcie z takich najdalszych pamięci, to przychodziła taka niania, sąsiadka. Ona była już taką dziewczynką, nie wiem, może czternaście lat, może szesnaście. I zajmowała się mną w jakimś zakresie, ja wiem, opieki. Ta niania Marysia, ona w tym roku zmarła. Ją tak jakoś serdecznie wspominałem.
    </section>
    <section>
        <time>19706</time>I ona mnie też chyba w jakimś stopniu. Nawet nie wiedziałem o tym, tylko kiedyś jakoś tak przypadkowo się to ujawniło. Byłem normalnie przy rodzicach. Babcia też się opiekowała, bo była u nas. Znaczy, babcia moja, ojca mama. Ale ta babcia chodziła też do swoich córek. Trochę była tu przy moich rodzicach, trochę poszła do drugiej córki, później do następnej córki. I tak. Wróciła znowu. Psociłem jak chyba każdy dzieciak. Że kiedyś do takiej studni głębokiej wrzuciłem jakieś narzędzia z warsztatu dziadka. Nawet nie wiem, co to było, tylko zanim je tam odkryli, to już. W wodzie było jakieś wiertełko czy pilnik, noże tokarskie, czy tam coś. Bo to tak długo leciało i później chlup, w tą wodę. I echo odbijało z tej głębiny. To pamiętam, że lania nie dostałem, ale trochę mnie postraszono. I pamiętam takie też – po pszczołach byłem trochę pocięty. Tak że twarz mi spuchła, oczy mi spuchły. Gdzieś ta opuchlizna była znaczna.
    </section>
    <section>
        <time>19815</time>Leczono mnie, to było letnią porą. Nie wiem, mógł być czerwiec. Tak że poranek to był ciepły, ale jednocześnie zimny, bo mnie kładziono na takim prześcieradle lnianym, na trawie z rosą, chłodną, zimną, i ta chłodna rosa jak gdyby – taka była metoda ludowego leczenia – wyciągała tą opuchliznę. Z takiego okresu to... Chyba więcej bym tu w tej chwili nie chciał czasu zajmować, bo. Co nieco pamiętam tą, ale jakoś tak słabo, tą przeprowadzkę rodziców z całym gospodarstwem na nowe siedlisko. Pamiętam, jak to gospodarze, sąsiedzi sobie pomagali i jak ktoś był przewożony na nowe siedlisko, to jechała taka kolumna tych najbliższych sąsiadów, kolumna wozów, które za jednym wyjazdem, co tam mogli najpilniejsze, najważniejsze, czy nie wiem, co tam uznali – wywieźli. I później ten pomagał temu i inny następnemu, i tak to. To pamiętam. No, pamiętam tych majstrów, jak ten dom już w stanie surowym stał i go wykończyli.
    </section>
    <section>
        <time>19933</time>Najpilniejsze to była kuchnia i pokój taki sypialny. A w drugim pokoju i trzecim była prowizorka. Podłoga była właściwie, normalne deski leżały jakieś takie, odpadki na ziemi. I nie było tynku, pieca do grzania. No, pamiętam też taką służbę, co to rodzice musieli utrzymywać, bo było dużo roboty, a oni... Siostra się urodziła. To też ją pamiętam, Stanisława. Ale jakoś mało. <span style="font-weight: bold;"> A czy jako dziecko jeździł Pan może z rodzicami do Tarnopola?</span> Nie. <span style="font-weight: bold;">Mhm. Czyli nie pamięta Pan nic sprzed wojny albo w tym pierwszym okresie przedwojennym </span>? (10; 0:18:57)<span style="font-weight: bold;">?</span> Tarnogrodu. <span style="font-weight: bold;">Tarnogrodu, przepraszam.</span> Tak, do Tarnogrodu tak. <span style="font-weight: bold;">Tak?</span> Ta. <span style="font-weight: bold;">Aha. A czy mógłby Pan powiedzieć, jakie wrażenie to miasto na Panu, miasteczko na Panu zrobiło? Pierwszy raz czy drugi? Ta społeczność tego miasteczka?</span> No, trochę takie wrażenie, że dużo ludzi na ulicy. Taki harmider. Jak na naszym domowym siedlisku był spokój, cisza, a tam zawsze to w tą stronę ktoś jechał, to w tą.
    </section>
    <section>
        <time>20036</time>To jakiś samochód. Nie miałem pojęcia, o co tam chodzi, ale spaliny czułem z tego samochodu. Czymś tak pachniało czy... Sklepy pamiętam. Jeździłem tam z rodzi- z ojcem czy z rodzicami, bo (10; 0:20:00) trzeba było naprawić nieraz jakieś, u kowala na przykład, nie wiem co tam, pług czy jakieś inne narzędzia. Ojciec, jak jechał do tego kowala czy jakiegoś innego majstra, to parę razy byłem. Zdziwiły mnie też te, jak to powiedzieć, żarówki na ulicy. One świeciły tylko parę godzin wieczorem do którejś tam godziny. I to tylko dlatego, że to był chyba zasilany prąd... Jeżeli to dobrze pamiętam, w młynie był taki agregat prądotwórczy, który dla potrzeb młyna wytwarzał prąd, który napędzał w młynie, co mełły mąkę, kaszę, czy jeszcze jakieś, te maszyny. To dla ich potrzeb, ale jeszcze coś starczyło prądu prawdopodobnie na ulice. To ja pamiętam takich kilka lamp, które oświetlały tylko kawałeczek, bo tak to był rozległy. Tu, tam. To wszystko.
    </section>
    <section>
        <time>20161</time><span style="font-weight: bold;">A mówił Pan, że tam była dosyć duża mniejszość żydowska. Czy może Pan pamięta jakieś wrażenia właśnie, jak Pan? Obserwacje?</span> Te żydowskie mniejszości, czy w ogóle. No, pamiętam. Na ulicy było widać tych po stroju już i nakryciu głowy, takich długich brodach, pejsach. To się wyróżnia. Poza tym w domu – czasami przychodził taki krawiec, jak rodzice zamówili go. W jakiejś kolejce. Jak się wyrobił, przyszedł ze swoim warsztatem, można tak powiedzieć, maszyną do szycia i dla potrzeb rodziny szył ubrania robocze. Szył. Dokładnie nie wiem. Dla mamy, dla babci, dla ojca. Kurtkę czy spodnie, czy tam. To, co była potrzeba na co dzień do roboty czy nawet jakieś te ubrania. Ale chyba. Nie wiem, teraz już gdybam. Zdaje mi się, że takie wyjściowe czy, jak byśmy teraz nazwali – do kupo-, w sklepie. A on tylko obszywał. Nawet, jak już było coś zniszczone, coś tam poprawił, obszył. I pamiętam, kiedyś, jak wszedłem do tego pokoju – a to jeszcze na starym siedlisku, kiedy on tam pracował, tam spał.
    </section>
    <section>
        <time>20271</time>No i to było ranną porą. Jak się modlił. Był nakryty taką szmatą jakąś. Tak mnie to zdziwiło, ale. Nie wiem, wyszedłem, czy mnie tam przepędzono, czy. Nie wiem. Nie będę zgadywał. Jak tam później to skończyło... To tą osobę, tego krawca pamiętam. Pamiętam też taki moment. Do prasowania takim żelazkiem na duszę, jak to się nazywało. To polegało na tym, że na piecu, gdzie się piekło chleb, jak było palenisko i później było tego nagaszone trochę takiego drzewnego węgla czy jakoś tak to się nazywało. No i babcia do takiego żelaznego garnka tego węgla szufelką, takiego już zgaszonego, ale jeszcze chyba nie do końca. I postawiła pod ławą, przykryła jakąś przykrywką, jeszcze takim kamieniem na wierzchu, który był używany do wyciskania sera chyba. Bo też, jak był ser taki już zaparzony na kuchni, to później do takiego woreczka z garka wlewany i zawiązany. I ta serwatka tam ściekała do jakiegoś naczynia, ale jeszcze to było przyciśnięte kamieniem. No i kiedyś przyszedł właśnie taki biedny Żyd, który chodził, zbierał jakieś ciuchy, szmaty, takie, jednym słowem, jak my to nazywamy – do wtórnego wykorzystania.
    </section>
    <section>
        <time>20410</time>No i usiadł na tej ławie, i ten garnek rozsadziło. I ten węgiel się rozsypał na podłogę. Trochę było huku, kurzu i się mocno wystraszył, i uciekł z tej kuchni na zewnątrz. Wszyscy się zresztą. Kto tam był? Babcia była i chyba. Nie wiem, czy mama była. Trochę było później śmiechu, bo bardzo był przestraszony, jak już wszyscy ostygli z tego zdarzenia. <span style="font-weight: bold;">A z czasów wojny może jakieś kontakty z tą społecznością żydowską Pan czy Pana rodzice mieli?</span> To taki był jeden przypadek, kiedy. To było chyba we wrześniu i zbliżały się gdzieś od strony Biłgoraja jakieś kolumny wojskowe niemieckie czy co. No i kilkoro Żydów, rodziny z dziećmi, uciekły z tej miejscowości, Tarnogrodu. I szczególnie... Jakoś one przyszły od tego sąsiada, Pytlaków, a ponieważ zachowywali się głośno w tym sensie, że jak szła ich tam cała kupa, to było ich z rozmów tych słychać.
    </section>
    <section>
        <time>20532</time>I później o coś się pytali. Nie wiem, kto... Ojciec im wytłumaczył i oni poszli właśnie tam. O coś się pytali, ojciec wytłumaczył. Ale noc była bardzo ciemna. Ale nie powiedział im prawdopodobnie, że idąc do szosy, o którą się prawdopodobnie pytali, że trzeba obejść taki wąwóz głęboki. Bo tak jak po ciemku pójdą, to wpadną do tego wąwozu. No i te pierwsze osoby, które tam szły, to wpadły tam. Później znowu sąsiad za tym wąwozem ich też gdzieś pokierował i w tym zakresie. Pamiętam też taką dziewczynkę żydowską, która wpadła do mieszkania, do domu i była w takim stanie psychicznym, takim strachu, że nie można. O coś się pytała, o las chyba. Że nie można było kontaktu z nią, jakiejś rozmowy nawiązać. Było zimno, ona była mocno zmarznięta. No to coś jej ciepłego dali do jedzenia.
    </section>
</article>