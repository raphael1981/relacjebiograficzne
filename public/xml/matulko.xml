<?xml version='1.0'?>
<article>
    <section>
        <time>0</time><span style="font-weight: bold;">Katarzyna Madoń-Mitzner: Panie Henryku, proszę najpierw powiedzieć, jak się pan nazywa i kiedy i gdzie się pan urodził.</span> Henryk Matulko: Nazywam się Henryk Matulko. Urodziłem się we Francji, w miejscowości Waziers. To jest taka mała miejscowość na północy Francji. Rodzice moi, pochodzenia z Warszawy, po I wojnie światowej pojechali za chlebem do Francji. I tam ojciec pracował jako górnik. Szkołę powszechną skończyłem w 1938 roku. Byłem najmłodszym z braci. Miałem jeszcze dwóch braci – starszy Władysław, średni Zdzisław. Oni też ukończyli szkołę powszechną. Tak jakoś się złożyło, że społeczność polska wówczas we Francji… Polska, tam dużo było Polaków, bo to był rejon górniczy. Dużo wyjeżdżało do Polski.
    </section>
    <section>
        <time>109</time>Jeśli pamiętam, to w latach 1935–1936 dużo Polaków, którzy tam przebywali, którzy też byli górnikami, mieli rodziny, wyjeżdżali do Polski. Mama również próbowała nas jakoś przekonać, żebyśmy wrócili, dlatego że tam dla nas nie było przyszłości takiej, jakbyśmy sobie życzyli. Bo ojciec jako górnik musiał podpisać jakieś tam dokumenty, które mówiły, że dorośli synowie muszą pracować w kopalni. I już starszy brat został wcielony do kopalni. Młodszy… średni raczej, już też był na kopalni, ale nie w głębi, tylko przy sortowaniu węgla na powierzchni. To nie była praca… Była praca ciężka, jako górnik. Warunki były znośne, ale ta praca ciągle nam dokuczała. W końcu rodzice postanowili jakoś po… Tu mieliśmy, w Warszawie, rodzinę przed wojną.
    </section>
    <section>
        <time>222</time>Listownie korespondowaliśmy. W końcu zdecydowaliśmy, że należy wrócić do Polski. Może dla nas będzie lepiej, jeśli wrócimy. <span style="font-weight: bold;">A może pan powiedzieć, w którym roku pan się urodził, a w którym bracia? </span>Ja się urodziłem w 1925 roku, brat średni w 1923 roku, a najstarszy w 1920 roku. Tak że miałem starszych braci, ja byłem najmłodszy. <span style="font-weight: bold;">A co pan pamięta z tych czasów we Francji? Jak tam wyglądało życie?</span> Życie, proszę pani? Jak to młody chłopak. Tam była taka wielka hałda węglowa. Zjeżdżaliśmy z tej hałdy na pokrywach w dół. Bawiliśmy się tak jak, można powiedzieć, każdy w tym wieku. Miałem kolegów. Nie tylko Francuzów, ale i Włochów, Hiszpanów. Marokańczyków też. Tak że to była taka międzynarodówka młodzieżowa. Chodziliśmy do szkoły. Szkoła była oddzielnie dla dziewcząt, oddzielnie dla chłopców. Ukończyłem szkołę w 1938 roku.
    </section>
    <section>
        <time>341</time><span style="font-weight: bold;">A w domu się mówiło po polsku?</span> W domu mówiliśmy po polsku, tak. Rodzina – mama, ojciec zawsze wymagał od nas, żebyśmy rozmawiali po polsku. A między sobą to już po francusku. <span style="font-weight: bold;">Bracia z sobą już rozmawiali po francusku? </span>Po francusku. Tak, no bo to… I to jeszcze takim językiem patois ?. Bo to była taka gwara jeszcze północna francuska, flamandzka. Tak że takie patois było właśnie. No ale dało się zrozumieć. <span style="font-weight: bold;">A co pan sobie wyobrażał na temat Polski? Urodził się pan we Francji, tylko tata i mama coś opowiadali. </span>Proszę pani, trzeba przyznać, że jak wróciliśmy tu, do Warszawy – bo rodzice pochodzili z Warszawy, moja cała rodzina, dziadkowie to też wszystko warszawiacy – jak wróciliśmy do Polski, to ja nie byłem zadowolony bardzo.
    </section>
    <section>
        <time>415</time>Czułem się wyobcowany – nie miałem kolegów, byłem młody. No a za niewiele miesięcy powstała II wojna światowa. <span style="font-weight: bold;">Ale kiedy jeszcze byliście we Francji, to rodzice jakoś opowiadali wam o Polsce? </span>Ojciec opowiadał, bo ojciec był w niewoli rosyjskiej. Wrócił z niewoli rosyjskiej po 1920 roku. No i właśnie były tylko takie opowiadania. A o bliższej rozmowie – tak z rodzinami – to nie było. Nam to nie bardzo odpowiadało. Woleliśmy po francusku między sobą rozmawiać, a nie tam po polsku. <span style="font-weight: bold;">A były na przykład jakieś polskie książki w domu czy raczej nie? </span>Polskie książki – nie. <span style="font-weight: bold;">Trylogii nie kazał tata czytać?</span> Nic takiego nie było, proszę pani. Bo to była typowo górnicza miejscowość. Pamiętam tylko raz – jakaś delegacja polska przyjechała. I to związane było chyba z zawodami piłkarskimi. Bo my akurat mieszkaliśmy… Nasz dom wychodził na boisko sportowe.
    </section>
    <section>
        <time>522</time>Tak że z okna na pierwszym piętrze oglądaliśmy zawody. Przy okazji tych zawodów zapraszaliśmy kolegów i sobie z tego okna oglądaliśmy. Nie musieliśmy wchodzić na boisko.<span style="font-weight: bold;"> I tam nie była ta polska społeczność… </span>Nie, tam raczej była społeczność… Jeśli pamiętam, to… Może inne miejscowości, proszę pani. Bo to był taki rejon górniczy. Tam były Arras, Lens, Montigny. Tam może więcej Polaków przebywało i tam w zasadzie ten polski język, i te jakieś… po polsku coś tam… Ale nie pamiętam. <span style="font-weight: bold;">Ale żeście mieli znajomych Polaków, którzy przychodzili i takie mieli swoje jakieś środowisko? Nie pamięta pan? </span>Trudno powiedzieć, bo tam, w tym Waziers , to raczej mało było Polaków, a więcej Włochów, Hiszpanów, no i Francuzów, tak że w zasadzie…
    </section>
    <section>
        <time>656</time><span style="font-weight: bold;">A jakie tata miał poglądy polityczne? Czy w ogóle się angażował jakoś politycznie?</span> Robotnicze. Tata należał do związku zawodowego CGT. To było raczej takie komunistyczne. Ten rejon cały, ta miejscowość, to była raczej taka komunistyczna. I nawet jak ja wróciłem, już tu, w Polsce, jak pojechałem, po wojnie już, w odwiedziny do rodziny, która tam została, to mer… Na merostwie jest postument z głową mera, a na postumencie sierp i młot. Tak że to raczej były komunistyczne zapatrywania. <span style="font-weight: bold;">Ale czy tata jakoś wam też się starał to przekazać? </span>Nie! To był związek górniczy tylko. I tam jak były strajki, no to brał udział w tych strajkach. Pamiętam, że ojciec strajkował na kopalni. Nie wolno było tam wejść. Mama tam robiła jakieś śniadanie czy jakiś obiad, zawijała to w jakąś tam… pojemnik i przez kraty ojcu ten obiad jakoś tam dostarczaliśmy. Tak że te czasy…
    </section>
    <section>
        <time>780</time><span style="font-weight: bold;">Pytałam o to, czy tata w ogóle z wami na tematy polityki rozmawiał. Czy może była jakaś organizacja młodzieżowa, taka też górnicza? Jak to wyglądało?</span> Nie, nie. Jeśli chodzi o nas, o mnie i o moich braci, to raczej nie braliśmy udziału w takich polonijnych. Mimo że tam była jakaś, ale to już w innych miasteczkach, w innych miastach, była większa społeczność polska. I tam jakieś polonijne występy czy jakieś tam zebrania były. A nie, nie! Ja nie pamiętam, żebyśmy w jakichś organizacjach polonijnych tam uczestniczyli. <span style="font-weight: bold;">A mama jakie miała poglądy?</span> Mama była jak mama. Nie miała takich poglądów żadnych politycznych. Raczej zajmowała się rodziną, bo to było jednak pięć osób i trzeba było dobrze zakasać rękawy, żeby utrzymać tą rodzinę. <span style="font-weight: bold;">A jak było z religią? Czy mama była na przykład wierząca? </span>O, tak! Chodziliśmy… W każdą niedzielę my musieliśmy iść do kościoła.
    </section>
    <section>
        <time>889</time>Wprawdzie kościół był francuski, msza była po francusku, ale oczywiście komunię świętą mieliśmy polską. Bo był ksiądz polski, który raz w tygodniu… mieliśmy właśnie taką naukę do komunii świętej. Tak że mój brat starszy, Zdzich i ja byliśmy… To już była polska uroczystość. <span style="font-weight: bold;">A jacy rodzice byli dla was?</span> Ojciec dość surowy. Wymagał od nas. Obowiązki, nie tylko nauczania, ale musieliśmy jednak trochę pracować też w domu, pomagać mamie. A poza tym mieliśmy ogródek, ojciec hodował króliki – mieliśmy możliwość – klika kur. Tak że w zasadzie zawsze była jakaś tam pomoc potrzebna – czy pojechać na rowerze po trawę dla tych królików, czy tam… A ojciec wymagał od nas właśnie takiej... A poza tym trzeba było po obiedzie w kuchni umyć podłogę. To już do nas należało też.
    </section>
    <section>
        <time>1037</time>Mieliśmy sąsiadów. To byli przeważnie Francuzi. A z najbliższą sąsiadką, która mieszkała obok, mieliśmy takie przyjacielskie stosunki, że bywaliśmy u siebie, na kawę przeważnie. Sąsiad przez ścianę pukał do mojego ojca, że już kawa z rana jest gotowa. Tak że te stosunki były dość przyjemne. <span style="font-weight: bold;">A jak wyglądał ten dom, gdzie mieszkaliście? To było jakieś osiedle górnicze? </span>To były typowo górnicze bloki. To znaczy nie… jednopiętrowe, obok siebie, takie zabudowania. Nie wiem, czy pani może pamięta z obrazów w Anglii takie domki. To na północy Francji właśnie były te z czerwonej cegły takie domki stawiane. I tam było małe podwórko, wchodziło się z uliczki na małe podwórko do sieni, z lewej strony była kuchnia, z prawej strony duży pokój i mieliśmy jeszcze na piętrze dwa pokoje.
    </section>
    <section>
        <time>1153</time>A wychodziło się z uliczki na ogródek. A za ogródkiem był właśnie ten płot, gdzie było boisko. Te domki właśnie… Ja byłem nawet ciekawy… Po wojnie, jak już w 1996 roku pojechałem do Francji, sądziłem, że tam zastanę to swoje stare miejsce – ten domek jeszcze istnieje, ten ogródek, ja tam zasadziłem drzewko, taki kasztan. Sądziłem, że już ten kasztan wyrósł tam na pewno. A tam wszystko zostało zrównane, nie ma śladu po tych domkach! Zostały. Niektóre zostały. Ale tu, gdzie myśmy mieszkali, bo mieszkaliśmy koło merostwa, to całe osiedle zostało zburzone, żeby zrobić więcej miejsca koło tego merostwa. W ten sposób, niestety, mój domek w snach tylko jest. <span style="font-weight: bold;">A do kopalni tata miał daleko?</span> To były dwie kopalnie. No, jakieś dwa kilometry, albo i trzy kilometry. Ale on to jeździł na rowerze.
    </section>
    <section>
        <time>1271</time>Tam rowery to była powszechność. Tam ja miałem rower, ojciec miał rower, bracia mieli rower. Tak że tych rowerów to tam mieliśmy. Ja ciągle majstrowałem przy tym swoim rowerze. Tak że ojciec początkowo pracował w kopalni po prawej stronie, a później częściowo po lewej stronie. Nie była to lekka praca – ojciec czasami wracał bardzo zmęczony. Widać było po podkoszulkach, bo przecież pracowali w podkoszulkach. Mokry, że można było wyżymać. Poza tym ojciec miał kilka wypadków. I właśnie to spowodowało, nawet ten ostatni wypadek, który ojciec miał – to taki trochę poważniejszy – i to zdecydowało właśnie, że wracamy do Polski, że należy jednak pomyśleć o innym życiu. <span style="font-weight: bold;">A pan był kiedyś na kopalni?</span> Nie, na kopalni ja nie byłem. Ale jak właśnie wróciłem, pojechałem teraz, po wojnie, do rodziny i tam jest takie miejsce, miejscowość, gdzie można zwiedzać kopalnie.
    </section>
    <section>
        <time>1381</time>No i jak tam z córką pojechaliśmy do Francji nie tak dawno temu i tam w tej kopalni), jak ja się zorientowałem, jaka to jest ciężka praca, ten hałas, te młoty i te taśmy, te taśmociągi, to wszystko, te pneumatyczne młoty. Matko! To ja wyobrażałem sobie ojca, jak musiał ciężko pracować w górnictwie. <span style="font-weight: bold;">Czyli wtedy, jako dziecko, nie był pan świadomy tego wszystkiego? </span>Tak. <span style="font-weight: bold;">Ale bracia już... </span>Brat też już pracował i też narzekał. Też miał wypadek. Też kilka miesięcy odpoczywał po tym wypadku. To tak właśnie… Życie może by się ułożyło inaczej, gdyby nie ta wojna. <span style="font-weight: bold;">Ale ten okres teraz wspomina pan jako szczęśliwy, to dzieciństwo we Francji? </span>A dość szczęśliwie. Bo miałem tam kolegów i tam w zasadzie jak to chłopcy bawiliśmy się na swój sposób. Wspomnienia są raczej takie dość przyjemne. A jak w każdym wieku trochę łobuzowato było.
    </section>
    <section>
        <time>1499</time>Ale czasami i karę za stłuczenie żarówki na oświetleniu, bo procą… czy tam jakieś psikusy robiliśmy sąsiadom, to też trzeba było za to zapłacić. <span style="font-weight: bold;">A trzymaliście się razem jako bracia czy każdy miał swoje życie? </span>No, starszy brat to później miał swoich kolegów, trochę zajmował się sportem też. Chodził na ćwiczenia gimnastyczne, bo tam, obok tego stadionu, była hala sportowa i on tam ćwiczył. A ja byłem raczej bardziej z tym swoim średnim bratem. Bo różnica wieku była trochę, on 1923 rok, ja 1925. Czyli niewielka różnica, dwa lata, i raczej trzymaliśmy się razem. Jak mama wołała: – <span style="font-style: italic;">Zdzichu!</span>, to wiadomo, że i Henryk jest przy Zdzichu. <span style="font-weight: bold;">A jak w ogóle między wami było? Kłóciliście się często czy byliście związani bardzo z sobą?</span> Nie! To były takie, wie pani… nie było kłótni takich. Nie, nie pamiętam, żeby jakieś były kłótnie między nami.
    </section>
    <section>
        <time>1614</time>Bardzo byliśmy zżyci razem. Nie pamiętam… <span style="font-weight: bold;">A pamięta pan ten moment, kiedy tata wam powiedział, że macie wracać? Jak w ogóle to pan przyjmował? Co pan sobie wyobrażał? Co to dla pana znaczyło, że ma pan jechać w sumie do zupełnie obcego dla pana kraju?</span> To była taka decyzja podjęta przez rodziców. Bo na samym początku jeszcze tego powrotu mama przyjechała do Polski na zwiad jak gdyby. Na dwa tygodnie poleciała tu do rodziny, do Warszawy. Przebywała w Warszawie. W rozmowie z rodziną starała się dowiedzieć , jakie są warunki, czy można dostać pracę, czy dla nas będzie lepiej, jeżeli będziemy tu, w Polsce. Tak że jak wróciła, była taka dość optymistycznie nastawiona, że trzeba wracać. <span style="font-weight: bold;">Ale jak pan to przyjął? </span>Początkowo jako młodzi chłopcy… Do Polski! No to wracamy.
    </section>
    <section>
        <time>1745</time>Nie mieliśmy pojęcia o tej Polsce, ale staraliśmy się jakoś dowiedzieć ze słów ojca i mamy o tej Polsce trochę. Ale niewiele. Raczej byliśmy sfrancuziałami. <span style="font-weight: bold;">Ale nie buntował się jakoś pan? Czy nie czuł się nieszczęśliwy? </span>Czułem się nieszczęśliwy, jak przyjechałem. Mimo że te warunki były początkowo dość znośne, ale sam fakt, że nie miałem przyjaciół. A poza tym wojna się zaczęła. Bo myśmy przyjechali na początku 1939 roku. A wojna wybuchła 1 września. Tak że to było parę miesięcy. <span style="font-weight: bold;">Jak pan pamięta te pierwsze… Jak w ogóle podróżowaliście do Polski?</span> Podróż odbywała się… Oczywiście wszystkie bagaże, to wszystko! Pojechaliśmy samochodem wynajętym do Lille, bo Waziers to była taka nasza miejscowość, gdzie się urodziłem. W pobliżu było już duże miasto – Douai, większe miasto dwa kilometry od tego Waziers, a do Lille… pociąg dopiero był bezpośrednio do Warszawy. Z Lille.
    </section>
    <section>
        <time>1872</time>Podróż z Waziers samochodem do Lille na dworzec, do wagonów i poprzez Belgię, Niemcy. No, wrażenie zrobiły na nas Niemcy. Bo już były hitlerowskie. I te flagi wszędzie na stacjach kolejowych, te flagi niemieckie trochę nas przestraszyły, że coś może być nie tak, jak byśmy sobie życzyli. <span style="font-weight: bold;">Będąc we Francji, to nie bardzo sobie zdawaliście sprawę?</span> Nie zdawaliśmy sobie sprawy, dlatego że to była za mała miejscowość i społeczność górnicza. Nie było inteligencji takiej, żeby można było jakoś rozmawiać czy tam dowiadywać się o Polsce szczegółowo. Nie było. <span style="font-weight: bold;">No i jak wyglądał przyjazd do Polski? Gdzie dotarliście? </span>Z dworca pojechaliśmy do – ojciec miał tu barci – do jednego z tych braci.
    </section>
    <section>
        <time>1980</time>Początkowo to trzeba było szybko wynająć jakieś lokum, bo to piątka, to trudno żeby stryj... U stryja, u którego się zatrzymaliśmy… to też on tam miał tylko dwa pokoje. Tak że w zasadzie było dość ciężko. No i wynajęliśmy mieszkanie na Karolkowej, tutaj od Żytniej, ulicy Karolkowej. I tam zastała nas wojna. <span style="font-weight: bold;">Ale mi chodzi o samo takie pierwsze wrażenie. Jak się panu Warszawa spodobała, jak pan tam trafił?</span> No, na pewno wrażenie zrobiło, dlatego że tam tramwaje, autobusy, ruch, teatry, kina. To było właśnie to wielkomiejskie już życie, a nie tam, mieliśmy w Waziers tylko kino i żadnej innej… I boisko, ewentualnie, sportowe. A tu, w Warszawie, już ruch. Tylko, jak już na samym początku mówiłem, nie za bardzo mnie to się podobało. Wolałem tamten świat. <span style="font-weight: bold;">A lubił pan chodzić do kina?</span> O! Co niedziela mama nam dawała. Kino kosztowało jednego franka.
    </section>
    <section>
        <time>2102</time>Za dobrą pracę, za to, że tam w ciągu tygodnia w kuchni musieliśmy zmywać to wszystko, to mama nam zawsze na niedzielę dawała dwa franki. Zdzich dostawał dwa franki i ja dwa franki. Tak że za jednego franka kupowaliśmy bilet do kina, bo tam co tydzień były właśnie inne filmy, a za tego drugiego franka no to jakieś tam cukierki, jakieś tam orzeszki czy frytki nawet, czy zimą to kasztany pieczone. Tak że takie było właśnie życie. Do szkoły miałem kilometr. Musiałem właśnie... Mieliśmy przerwę. Od dwunastej do wpół do drugiej przerwa była na obiad. Wracaliśmy. Szkoła była od ósmej do dwunastej , od wpół do drugiej już z powrotem do szkoły do czwartej. Czwartki mieliśmy wolne. Te czwartki mieliśmy właśnie na naukę w kościele z księdzem do komunii świętej. Naukę. <span style="font-weight: bold;">A tu, w Polsce, też jeszcze pan do kina zdążył pochodzić, zanim się wojna zaczęła? W Polsce też pan chodził do kina zaraz po przyjeździe?</span> Bo ja wiem? Wiem, że jakiś teatrzyk był na Woli.
    </section>
    <section>
        <time>2227</time>Na Woli przy Młynarskiej taki właśnie był teatr. No i kino też, tak. Ale to było inne kino. Bo tam, to nasze kino, to mieliśmy… Ha! To był taki barak, bo to było przecież przed wojną jeszcze. To był taki duży barak. Mieliśmy swoje ławki, swoje krzesła i tam nasza grupa oczywiście siadała tylko na swoich miejscach. Tam nikt obcy nie mógł się dosiąść do tych naszych ławek. A poza tym to były jeszcze filmy nieme. Tak że jeszcze jak taka akcja była dość, to tupaliśmy nogami, krzyczeliśmy. Tak że to było dość emocjonujące kino [śmiech]. <span style="font-weight: bold;">Jakie miał pan ulubione filmy? </span>A kowbojskie przeważnie. Bo to były dwa filmy przeważnie w niedzielę. O piętnastej do szesnastej był jeden film. Później było pół godziny przerwy. I po tej półgodzinnej przewie był drugi film gdzieś do piątej, szóstej. Mieliśmy całą niedzielę już z głowy.
    </section>
    <section>
        <time>2328</time>Mama miała w zasadzie. A jak już byliśmy trochę starsi na merostwie, bo odbywały się takie uroczystości z jakiejś okazji wyborów czy coś, były jakieś tańce, to też sobie tam potańczyliśmy. Ale to już raczej ja, jako najmłodszy, to już siedziałem i patrzyłem. A już mój brat Zdzich i starszy brat tam z dziewczętami się zadawał. <span style="font-weight: bold;">Właśnie, może już jakieś sympatie mieli, a musieli zostawić?</span> A Zdzich miał właśnie sympatię. Francuzkę taką miał. Nawet pisywali w okupacji listy. Wprawdzie te listy były… nie za bardzo można było pisać. Ale wiem, że chyba ze dwa listy przyszły już z Francji podczas okupacji. Ale co można było napisać?! <span style="font-weight: bold;">Panie Henryku, a zanim się zaczęła wojna, po przyjeździe tutaj pan się jeszcze uczył? Co się z panem działo w ogóle? Co pan robił przez te parę miesięcy?</span> Przed wojną?
    </section>
    <section>
        <time>2430</time><span style="font-weight: bold;">W Warszawie, tutaj. </span>W Warszawie nic nie robiłem. Po prostu byliśmy… Ojciec szukał pracy. Brat też, ten starszy. Bo to były pierwsze nasze kroki w Polsce. Tak że to trudno było, żeby od razu pójść do szkoły. Ja do szkoły chodziłem, ale podczas okupacji. A tu, jak przyjechaliśmy, to ojciec, wprawdzie z trudnością, szukał pracy. Brat starszy dostał w ambasadzie rumuńskiej. Posadę dostał i tam pracował. No a ja ze średnim bratem tak jeszcze żyliśmy… Przyglądało się Polsce. A już w okupacji to chodziłem do szkoły zawodowej, bo musiałem uzupełnić. No bo przecież ja skończyłem szkołę francuską, nie za bardzo mówiłem po polsku. Ja i teraz mam jakieś braki w mowie polskiej. To jakoś zostało u mnie już na stałe.
    </section>
    <section>
        <time>2549</time>W każdym razie podczas okupacji, jeśli chodzi o cały ten okres, to miałem kilka takich wpadek. Zostałem złapany w Hali Mirowskiej. Bo mieszkaliśmy na Karolkowej, a później, jak to getto powstało i to getto się później zmniejszało, to przenieśliśmy się na drugi… na Grzybowskiej… do większego mieszkania i tam już podczas całej okupacji mieszkaliśmy. Tu przy Grzybowskiej. I niedaleko Hali Mirowskiej. Po prostu człowiek musiał się jakoś utrzymać. Ja trochę handlowałem papierosami. No i pewnego dnia granatowa policja mnie przyłapała z tymi papierosami. Zaprowadziła mnie na wachtę, na pierwsze piętro Hali Mirowskiej. Tam była policja niemiecka, żandarmeria. Ta żandarmeria mnie zabrała na Żelazną. Tam przenocowałem z innymi złapanymi chłopcami. I później z tej Żelaznej nas skierowali na Pragę, do takiej szkoły zawodowej.
    </section>
    <section>
        <time>2688</time>To była Ratuszowa chyba, ulica Ratuszowa. Do szkoły, tak. I ja miałem wyjechać do Niemiec, jako na roboty. Bo kenkartę miałem taką zwykłą i przysposabiali nas już do pracy, na wyjazd do Niemiec. No ale szczęśliwie się stało, że brat jakoś tam wykupił mnie z tej Ratuszowej. <span style="font-weight: bold;">No to musiał pan podjąć jakąś pracę, żeby pana nie wywieźli? Czy jak to wyglądało?</span> Tak. To wszystko zależało od kenkarty. Jaka kenkarta, jaki tam był ?, jakie tam były dane. W każdym bądź razie ja miałem zwykłą kartę, bracia też raczej mieli. Starszy miał chyba jakąś lepszą kartę, bo podczas okupacji, jak ta ambasada rumuńska wyjechała, to tam w zasadzie został bez pracy, tak że zatrudnił się do restauracji, gdzie właścicielem był Niemiec.
    </section>
    <section>
        <time>2806</time>No i na podstawie tej kenkarty, takiej lepszej trochę, jakoś udawało mu się przez ten cały okres okupacji przeżyć. <span style="font-weight: bold;">A drugi brat co robił? </span>Brat też zatrudnił się jako pomoc. Ale gdzie to było? A, to też było na Nowym Świecie, jakieś Café Club czy jakieś tam coś... W każdym razie zatrudnił się tam. I też trzeba było uważać na łapanki, na te wszystkie nieprzyjemności, które tam nam okupant sprawiał. <span style="font-weight: bold;">Ale pan żadnej pracy nie podjął, tylko się pan zaczął uczyć, tak? W szkole tej zawodowej?</span> W szkole zawodowej zacząłem się uczyć zawodu, bo tylko nie miałem wykształcenia, żeby pójść do gimnazjum czy to do liceum. Poza tym podczas wojny to wie pani, jakie tam były… Tak że starałem się uzupełnić swoją wiedzę w tej szkole zawodowej.
    </section>
    <section>
        <time>2917</time>No ale niestety wybuchło Powstanie i ja tam... Prawie rok chyba chodziłem do tej szkoły. To było na woli u Gerlacha, szkoła zawodowa Gerlacha. <span style="font-weight: bold;">I kim pan miał zostać? O jakim zawodzie pan myślał?</span> No jakimś… Szkoła zawodowa o kierunku ślusarskim. Mechanik czy jakiejś tam innej specjalności. <span style="font-weight: bold;">A pan kim chciał zostać? Miał pan jakieś marzenia? </span>Mechaniczne. Na mechaniczne. No ale to wszystko upadło z uwagi na rozpoczęcie Powstania. <span style="font-weight: bold;">A możemy jeszcze wrócić do tego, jak się wojna zaczęła? Czy w ogóle się spodziewaliście, że będzie wojna? Mówiło się o tym w mieście, u was, że się zacznie wojna?</span> We Francji, tak? <span style="font-weight: bold;">Nie. We Francji to nie mówiło się chyba, tak? Ale w Polsce?</span> We Francji trochę się mówiło o tej wojnie, trochę coś tam zawsze było.
    </section>
    <section>
        <time>3011</time>Ale to z gazet tylko można było. No a poza tym to gazety były tylko francuskie, tak że to. My na przykład tłumaczyliśmy to rodzicom z gazet francuskich o wojnie. Ale słuchy… A tu, po przyjeździe do Polski, to tak w zasadzie tylko radio jeszcze. I w zasadzie nie było takiego, żeby można było posłuchać. Tylko z gazet. <span style="font-weight: bold;">Ale to było zaskoczeniem, wybuch wojny?</span> A poza tym z gazet. Ale ja się musiałem uczyć pisać po polsku, bo ja też nie umiałem pisać po polsku. Musiałem też się uczyć. Tak że to było trochę trudno przysposobić się od razu. Z przyjazdu z Francji do Polski od razu być Polakiem. Ja musiałem się przystosowywać do języka, do pisania, do rozmowy. I to samo bracia. <span style="font-weight: bold;">Czyli właściwie cały czas w domu pan siedział?</span> Bo to tylko tak, w domu siedziałem. A tak jak mówiłem, we Francji to raczej ten polski język to był taki tylko domowy. Mama, tata, a raczej my to po francusku cały czas.<span style="font-weight: bold;"> To w Polsce też między sobą rozmawialiście… </span>No tak, tak. Tak że rozmawialiśmy po francusku miedzy sobą.
    </section>
    <section>
        <time>3136</time><span style="font-weight: bold;">A jak was przyjęli ludzie tam, w tym domu na Karolkowej? Jak was traktowali?</span> Nie mieliśmy sąsiadów takich, żeby od razu można powiedzieć, że myśmy przyjechali z Francji i że mieliśmy… Nie, to już było życie takie nasze już. Nie mieliśmy przyjaciół takich bliższych, sąsiadów czy… <span style="font-weight: bold;">I tam się z dziećmi pan nie bawił za bardzo? </span>Przed wojną nie. Nie. Dlatego właśnie nie bardzo mi to odpowiadało. Nie bardzo mi to odpowiadało. Ja wtedy słuchałem, starałem się ten język opanować, pisać. To były trudne miesiące. To nie jest tak łatwo urodzić się we Francji i od razu być Polakiem. <span style="font-weight: bold;">Miał pan pretensję do taty, że was wywiózł? </span>Nie, nigdy nie mówiliśmy. Ale ja mam wewnętrzne pretensje, że mogliśmy zostać, że może ta wojna by jakoś coś zmieniła, że może byśmy się wyzwolili z tego górnictwa.
    </section>
    <section>
        <time>3261</time>I mam takie myśli, że: – <span style="font-style: italic;">Po co przyjechaliśmy? Po co? </span>– się pytam – <span style="font-style: italic;">na taki trudny okres</span>. <span style="font-style: italic;">Może inaczej by się potoczyło nasze życie, może by bracia czy rodzice jakoś inaczej sobie ułożyli życie we Francji. </span>Zresztą niewiele się różni ta Francja teraz. Bo tamta miejscowość, jak tam mieliśmy ciotkę i ta ciotka też miała swoich… miała trzy córki i syna. I ten syn też w kopalni musiał pracować przez całą okupację. Także po okupacji też musiał pracować w górnictwie. I zresztą zmarł wcześniej, bo to pylica. Ale nigdy nie... Jak już przyjechaliśmy do Polski, nigdy nie wspominaliśmy, że zrobiliśmy błąd, że trzeba było może jeszcze rok, dwa zostać, zorientować się, jak sytuacja się…
    </section>
    <section>
        <time>3381</time><span style="font-weight: bold;">To w ogóle mało rozmawialiście. Bo wtedy dzieci tak właśnie z rodzicami za bardzo nie miały okazji dyskutować. </span>Nie mieliśmy okazji, dlatego że ojciec po francusku, mimo dwudziestu lat przebywania we Francji, to jednak rozumiał, ale rozmawiać to tam parę dziesiątków słów umiał. Ale raczej to były takie proste słowa. <span style="font-weight: bold;">Ale nie myślał pan, żeby wracać? Nie chciał pan uciekać z powrotem?</span> No nie było jak. No bo okupacja. No pięć lat okupacji! Musieliśmy się dobrze starać, żeby nas w łapance nie złapali i nie wywieźli. Tak że to była… Mama się ciągle denerwowała. Jak zbliżał się wieczór, a nas nie było w domu, to już była wielka rozpacz. Bo to było trzech chłopaków. <span style="font-weight: bold;">Czyli właściwie te lata w Polsce… to specjalnie jakichś dobrych wspomnień pan nie ma, prawda, z tego czasu? To był taki nieprzyjemny dla pana okres?</span> Przedwojenny.
    </section>
    <section>
        <time>3509</time><span style="font-weight: bold;">No i przedwojenny, i tym bardziej okupacyjny.</span> I okupacyjny. To raczej ciężkie, ciężkie życie. Trudno było o pracę. Trzeba było kombinować, żeby przeżyć. <span style="font-weight: bold;">A tata co w końcu robił? Przepraszam, bo…</span> Tata w okupację to zatrudnił się w firmie budowlanej, która odgruzowywała te zbombardowane bloki czy budynki. Miał stałą pracę, miał. I to było przez niemiecką firmę prowadzone, tak że miał ausweis dość taki niemiecki. Tak że w zasadzie jako pracownik niemieckiej firmy dość bezpieczny. No ale trudne do przewidzenia. <span style="font-weight: bold;">I nikt z was, z braci, nie zaangażował się w jakieś konspiracyjne rzeczy? </span>Nie, dlatego że… może brat starszy tak, może miał jakieś tajemnice. Ale w każdym razie to było za krótki okres, tego przejścia z Francji do Polski.
    </section>
    <section>
        <time>3625</time>To był za krótki okres, żeby mieć znajomych, kolegów. Nie było to takie proste. <span style="font-weight: bold;">Nie było kontaktu z…</span> Nie było kontaktu takiego. <span style="font-weight: bold;">Troszkę tacy byliście odizolowani.</span> O! Trochę odizolowani, tak. <span style="font-weight: bold;">Ale jakieś pan pamięta też lepsze chwile, chociażby z czasów okupacji? Już pan wtedy jakichś kolegów miał? Troszkę się to zmieniało? Czy głównie w domu? Dom był takim pewnym miejscem…</span> W domu to ja, jak mieszkałem tutaj, już w tym… przy Grzybowskiej, to miałem właśnie kolegę Leona Chmielewskiego, który też był obozowiczem. Nawet kontaktujemy się jeszcze czasami, chociaż on już schorowany jest. Ale to były takie raczej domowe… jakieś tam kółko koleżeńskie.
    </section>
    <section>
        <time>3710</time><span style="font-weight: bold;">A pamięta pan coś właśnie z tej Warszawy?</span> A jeszcze z Warszawy przedwojennej, tak. Brat przez kolegę dowiedział się, że jest do wymalowania statek, co pływał na Wiśle. <span style="font-weight: bold;">Gdyby jeszcze raz mógł pan opowiedzieć o tym statku. Co to była za historia? </span>To było jakieś zlecenie, że mieliśmy… Byliśmy młodzi, brat i ja. Wiem, że ten statek, który pływał na Wiśle, nazywał się „Bajka”. Ta „Bajka” nawet została zbombardowana, jeszcze jak po Powstaniu… ona jeszcze na Wiśle tam zatopiona była. I myśmy mieli za zadanie tą nadbudowę całą „Bajki” pomalować na biało. No i malowaliśmy to przez kilka tygodni, tą „Bajkę”. No a przy okazji to na Wiśle pływaliśmy. <span style="font-weight: bold;">Wtedy się w Wiśle pływało jeszcze? </span>To jeszcze ta Wisła była dość czysta i można było pływać. Po wojnie jeszcze ten piasek był tutaj, na brzegu, jeszcze piaskarze wydobywali piachy z Wisły dla rozbudowy całej Warszawy.
    </section>
    <section>
        <time>3817</time>Teraz to już nie ma śladu po tym, po tych barkach, po tych wiślakach. <span style="font-weight: bold;">Czyli odmalowaliście statek?</span> Malowaliśmy statek „Bajka”. Nawet mam jeszcze jakieś zdjęcia. A nie wiem nawet, czy mam… <span style="font-weight: bold;">To potem zobaczymy. A później pływaliście trochę czasem tym statkiem?</span> Nie, on stał na nabrzeżu. On stał na nabrzeżu. To nie pływaliśmy. I zastała nas okupacja. Tak że w zasadzie... <span style="font-weight: bold;">Jak wyglądał ten początek wojny, pierwszy dzień? Jak pan to zapamiętał? </span>Pierwszy dzień wojny to zapamiętałem jako... Mieszkaliśmy na Karolkowej wtedy, bo to było to nasze pierwsze mieszkanie. Pierwszego dnia zbombardowane, na Kole chyba, zostały tam budynki zbombardowane, a na nasz dach omal nie padła bomba zapalająca. Bo ona nie wybuchła. Ona jako niewybuch stoczyła się z dachu i wpadła do ogrodu. I ta bomba właśnie, jako pierwszego dnia pamiętam, zrobiłaby nam niezły pasztet, gdyby wybuchła. Bo to była zapalająca.
    </section>
    <section>
        <time>3934</time><span style="font-weight: bold;">I co się dalej działo?</span> To jest pierwszy dzień wojny. No a później to już były właśnie takie smutne dni. Smutne dni. A poza tym już później to już było… sprawa żydowska. Trzeba było… No i zima już. Dość ostra zima była wtedy. Ciężko było. Ta pierwsza, pierwszy rok wojny był bardzo ciężki, bo nie było opału. Pamiętam na tej Karolkowej mieszkaliśmy i w prawo było… właśnie ten Cmentarz Żydowski, tu, który jest. I tam na skraju, tam było właśnie takie boisko. Boisko jest na skraju i tam były drzewa. To myśmy w tą ciężka zimę chodzili z siekierą tam trochę tego drzewa narąbać, żeby trochę ogrzać mieszkania. Tak że to nie były lekkie… <span style="font-weight: bold;">A jak to wyglądało właśnie? Jak powstało getto? I pan troszkę się orientował, chodził patrzeć, jak to wygląda? Co się wiedziało na ten temat?</span> Tak jak początkowo to getto było duże, zaczęło się kurczyć.
    </section>
    <section>
        <time>4057</time>Tam Niemcy właśnie wysiedlali Żydów z tego… I dostaliśmy pożydowskie mieszkanie na Krochmalnej przy Grzybowskiej. Dostaliśmy to pożydowskie mieszkanie. Mieszkaliśmy na drugim piętrze. Zajmowaliśmy dwa pokoje z kuchnią na pierwszym piętrze. A z tego, co pamiętam, to przez pół jezdni, pół jezdni była zadrutowana… i już po drugiej stronie było getto, a po tej naszej stronie było jeszcze polskie. No i pamiętam z tych okropnych dni tych żydowskich dzieci, którzy przedostawali się przez te druty i prosili o jakieś tam: kawałek chleba czy kartofel. W zasadzie to było… <span style="font-weight: bold;">Przychodziły też tam do was te dzieci? Żebrały?</span> Żebrały właśnie. Tak że czasami przerzucaliśmy tam chleb czy jakieś warzywa. Na drugą stronę. To też było niebezpiecznie, bo to… Ale jakoś zawsze się udawało.
    </section>
    <section>
        <time>4164</time>Czy jakiś tam żydowski dzieciak, to mu się pajdkę chleba dało do kieszeni, żeby… jakieś tam parę kartofli. <span style="font-weight: bold;">Ale wiedziało się, że oni są tak mordowani i co się z nimi dalej dzieje? Czy raczej nie?</span> Myśmy wiedzieli. No jak to nie! Myśmy wiedzieli. Pamiętam nawet powstanie żydowskie, które wybuchło na Wielkanoc. Tak że to było okropne. Pamiętam jeszcze taki moment. Mój stryj mieszkał na Okopowej i też zajmował lokal, a gdzieś po drugiej stronie ulicy był już ten mur żydowski. I pamiętam taką okoliczność wtedy. Usłyszałem, bo byłem u stryjka, i wyglądaliśmy przez okno, bo usłyszałem strzały. Wyjrzeliśmy przez okno i uciekał jakiś Żyd. Uciekał w naszą stronę, a gonił go i gwizdał granatowy policjant.
    </section>
    <section>
        <time>4283</time>Gwizdkiem gwizdał, a z drugiej strony nadjechał patrol żandarmerii. I okropność! Widziałem, jak zastrzelili tego Żyda. To było coś okropnego. Widziałem, jak zastrzelili tego Żyda. <span style="font-weight: bold;">Pierwszy raz wtedy pan widział śmierć? </span>Tak, pierwszy raz. No a podczas okupacji to, jak już chodziłem do szkoły na Woli, do Gerlacha, to byłem też świadkiem już egzekucji na Woli. Moment po egzekucji. Jak jechałem tramwajem, widziałem ślady krwi na chodnikach, bo była egzekucja ileś tam, dwudziestu czy ileś tam naszych obywateli. I ta świeża krew jeszcze na chodnikach. To taki moment też. A trzeci taki moment to było przy sądach na Lesznie. Widziałem też szubienicę. Niemcy urządzili szubienicę i tam prawdopodobnie komunistów czy jakichś tam lewicowców powiesili.
    </section>
    <section>
        <time>4401</time>To też widziałem tych powieszonych. To było przy Lesznie, tutaj, przy sądach. Taka właśnie duża… Co jeszcze można było? <span style="font-weight: bold;">Jak to działało? Był pan taki trochę zastraszony? Bał się pan, że coś się może stać? Bał się pan Niemców? Jak się w ogóle… </span>O, tak! Każdy się bał. W rzeczy człowiek jest na mieście i raptem… Wiadomo, że są. Łapanka! Łapanka. No i wie pani – strach! Ludzie uciekają, chowają się, coś… Trzeba było gdzieś się schować. No to też było właśnie dość niebezpiecznie. No ale jakoś szczęśliwie się udało. Szczęśliwie nieszczęśliwie w zasadzie. <span style="font-weight: bold;">A jak to się stało, że przenieśliście się na Grzybowską? Jak to się załatwiało coś takiego, że… </span>Jak Niemcy zmniejszali to getto, to te mieszkanie trzeba było jakoś zagospodarować. No to one były puste w zasadzie, bo to już wyszabrowane przez innych osób , wyszabrowane. Tam nie było nic. Były zdewastowane nawet te mieszkania. Tak że trzeba było tam, myśmy przez… No wiem, że jakieś biuro istniało, które przyznawało te… Nam przyznali właśnie ten lokal na Krochmalnej. 24 chyba. Krochmalna 24.
    </section>
    <section>
        <time>4531</time>Przyznali nam ten lokal. No i trzeba było, ojciec wespół z bratem, z moim stryjkiem, remontowali te pokoje. No i później urządziliśmy się już na swój sposób. Jakieś tam meble kupiliśmy, jakieś tam urządzenia, które mieliśmy z poprzedniego mieszkania. Tak że, wie pani, no. <span style="font-weight: bold;">A to na Karolkowej mieliście tylko jeden pokój, tak? </span>Jeden pokój zajmowaliśmy. Było też ciężko. Jeden pokój, bo to tak chwilowo było raczej. Po przyjeździe do Polski mieliśmy trochę pieniędzy i trochę oszczędności. No i trzeba było po prostu już na swoim garnuszku być, wynieść się z tego stryjka, który też miał nie za bardzo duży pokój. <span style="font-weight: bold;">A wiedzieliście, kto tam na Grzybowskiej mieszkał przed wami? Nie wiadomo było? </span>Nie, to były zupełnie już zajęte lokale. Zajęte.
    </section>
    <section>
        <time>4626</time>Tylko nam przydzielili akurat w tym budynku lokal. No i właśnie tam mieszkał ten kolega Leon, z którym już się zkolegowałem i koleguję dotąd. <span style="font-weight: bold;">A ten dom jeszcze stoi?</span> On mieszkał na pierwszym piętrze, a my na drugim. A poza tym to był taki budynek ze studnią taką. No to tam były znów – z prawej, w oficynie – były dziewczęta, no to takie wieczorki sobie urządzaliśmy. Ale przeważnie lokalowo, między sobą jakieś tam. Ale to nie było właśnie nic na temat przynależności do jakiejś… ugrupowania. Nic jakoś. Za młodzi byliśmy. Ja nie wiem, może mama się też… przestrzegała nas przed takimi właśnie sprawami. Tak że w zasadzie… <span style="font-weight: bold;">A ludzie się zbierali na podwórzu tej kamienicy? Była tam jakaś kapliczka?</span> O matko! Tak, była kapliczka.
    </section>
    <section>
        <time>4730</time>I czy to przed Powstaniem? Tak, przed Powstaniem. Te modły wieczorami. Ale to było przygnębiające, te modły właśnie. W każdym budynku w tej studni była kapliczka i tam zbieraliśmy się i tam odprawialiśmy te modły. Tak że to było. <span style="font-weight: bold;">Ale ten dom stoi jeszcze? Czy nie?</span> Dom został zburzony. Myśmy, jak wybuchło Powstanie, to te kilka dni jeszcze jako tako byliśmy na Krochmalnej. Ale wieści z Woli napływały, że Niemcy mordują, palą, rozstrzeliwują. I trzeba było… Jeśli mamy wrócić już do okresu Powstania, to właśnie te kilka dni po Powstaniu to już musieliśmy uciekać, bo coraz bardziej padały wiadomości, że Niemcy się zbliżają, rozstrzeliwują, mordują, gwałcą.
    </section>
    <section>
        <time>4852</time>I pamiętam taki dzień, gdzie dość blisko nas, bo to od Żelaznej do Krochmalnej było dość niedaleko, i tam była właśnie żandarmeria. I jeden z tych żandarmów został przez naszych postrzelony. On leżał na jezdni i jęczał. No i to spowodowało popłoch strasznie na tej ulicy naszej. Że Niemcy, jak przyjdą, zobaczą, że postrzelony żandarm, to nas wszystkich rozstrzelają. I uciekliśmy po prostu w popłochu. Wzięliśmy tylko trochę żywności i jakichś tam ubrań. I ponieważ Leon miał siostrę, która mieszkała na Starym Mieście, to zaproponował: – <span style="font-style: italic;">Chodź! Chodźmy razem. Pójdziemy na Stare Miasto, tam do siostry I jakieś może tam lokum się znajdzie.</span> No i tak trafiliśmy do piwnicy w zasadzie na Stare Miasto, na Freta.
    </section>
    <section>
        <time>4943</time>Bo on tam mieszkał, ta siostra mieszkała na Freta i tam właśnie. Już okres powstaniowy tu już my na Freta. W piwnicy. <span style="font-weight: bold;">Jak przyjęliście tę wiadomość, że się Powstanie zaczęło?</span> No, ze zgrozą. Uciekliśmy w takim strachu, że ja nawet… Hodowałem kanarki, kanarki małe. Pięknie śpiewał kanarek mój, bo nauczyłem go śpiewać. Miałem taki pojemniczek, który na pompkę… i on wydawał takie głosy, jak kanarek śpiewał. Ja go uczyłem śpiewać i on mnie piękne melodie, przeważnie z rana albo wieczorem, jak już słoneczko wpadało do kuchni, to on sobie tam podśpiewywał. To wszystko zostawiliśmy i musieliśmy szybko uciekać z tej Krochmalnej. Po prostu w ciągu pół godziny i nas już nie było. <span style="font-weight: bold;">I już tam pan nie wrócił?</span> I już nie wróciliśmy. Już nie wróciliśmy.
    </section>
    <section>
        <time>5025</time><span style="font-weight: bold;">I ta kamienica w czasie Powstania została zburzona?</span> Tak, i ta kamienica została zburzona. I nie wiem, jakim sposobem po wojnie Leon kilka zdjęć, które mieliśmy wspólnych, ja miałem w albumie, to Leon mnie przekazał właśnie kilka zdjęć i mówi, że to znalazł gdzieś tam na śmietniku w gruzach tego budynku. Kilka takich zdjęć. Między innymi właśnie z tej Wisły, z tej „Bajki”. Tak że już nie wróciliśmy na Krochmalną i cały okres Powstania już byliśmy na Freta. Tylko z tym, że Niemcy coraz bardziej bombardowali Stare Miasto. Mama pewnego dnia poradziła nam, żeby może jakoś się wydostać z tego piekła, z tej… i żeby próbować może dostać się do Śródmieścia. I powstała taka sytuacja, że jeden właz, na Senatorskiej chyba, był otwarty i tam właśnie przez ten właz można było się przedostać kanałami do Śródmieścia.
    </section>
    <section>
        <time>5153</time>I myśmy – ja, bracia i Leon – zaryzykowaliśmy. Weszliśmy do tego kanału i w tych fekaliach, w tym błocie maszerowaliśmy jakiś tam… po ciemku oczywiście trzymaliśmy się, żeby się nie zgubić. Poza tym były różne przejścia. Bo ten kanał to nie tylko ten wysoki, ale były i mniejsze, że trzeba było na czworakach przechodzić przez następny jakiś tam odcinek. I w tym kanale przebywaliśmy jakieś może z pół dnia. Pamiętam, że słyszeliśmy odgłosy jakiejś kanonady, jakichś strzałów z innych włazów, które były zamknięte. Niemcy, jeśli teren był zajęty przez Niemców, to Niemcy w tych włazach rzucali granaty albo karbid. Karbid w kawałkach i w połączeniu z wodą wydawał gaz. Przecież myśmy podczas okupacji to… oświetlenie było karbidowe. Mieliśmy lampki karbidowe, które właśnie oświetlało nas wieczorami.
    </section>
    <section>
        <time>5268</time>Albo nafta. Ale z naftą był trochę kłopot. Właśnie słyszeliśmy te hałasy z tego… w tych kanałach. Zresztą nie tylko my byliśmy, tam dużo osób starało się przedostać. Ale niestety kanał był zagrodzony jakoś, nie można było się dostać dalej. I trzeba było wracać. Tak że dalszą drogę…była dość okropna. Okropna, tak że nie dało się wrócić z kanałami do pierwotnego miejsca. Zaczęliśmy szukać tego włazu. Tam napisy były na ścianach. To po ciemku było, to stąd. Po pas w tych, w błocie. No ale jakoś się wydostaliśmy. I wróciliśmy znów na to Stare Miasto z tym błotem. Nie udało nam się dostać do Śródmieścia. Wiem, że istniały kanały, takie włazy, gdzie wojsko miało te swoje przejścia, ale to one były pilnowane tylko przez swoich, a dla ludności cywilnej nie było.
    </section>
    <section>
        <time>5382</time>W tej piwnicy przebywaliśmy prawie miesiąc. Pamiętam, już pod koniec naszego pobytu Niemcy coraz bardziej się zbliżali tu od banku. Ten budynek jeszcze, ten bank, ruiny jeszcze jego stoją niektóre. Z naszym budynkiem sąsiadował następny budynek, gdzie na parterze usadowiła się placówka AL. I tam właśnie oni mieli swoje jakieś tam… punkt zbiorczy taki. I pamiętam taki dzień, gdzie były straszne bombardowania tego Starego Miasta. Siedzieliśmy w piwnicy i raptem: <span style="font-style: italic;">Sipkt! </span>– taki bardzo bliski wybuch. Ale to taki okropny wybuch, który wstrząsnął naszą piwnicą. Zupełnie poleciały tynki. Jak się wydostaliśmy i zobaczyliśmy, to ten budynek obok, gdzie była ta kwatera AL-u, została zbombardowana, zniszczona. I tam właśnie w piwnicach żołnierze ranni, którzy tam, myśmy tam czasami dostarczali wodę, zostało wszystko zawalone.
    </section>
    <section>
        <time>5507</time>No i nie było nawet sensu odkopywać, bo nie było narzędzi nawet. Poza tym to były takie ogromne gruzy, że nie było mowy nawet odkopywania tych ludzi tam. Na drugi dzień znów pamiętam, jak taka ta, myśmy nazywali to krowami, te ryczące krowy, uderzyła też gdzieś tam w pobliżu. Tak że poleciały wszystkie tynki. W końcu zdecydowaliśmy się, że… to już było po miesiąc prawie pobytu, przez megafony było słychać niemieckie nawoływania, żeby ludność wychodziła. Są punkty, gdzie bezpiecznie można wyjść. No i zdecydowaliśmy się wyjść, niestety. <span style="font-weight: bold;">Co się tam jeszcze działo, na tym Starym Mieście? Co pan pamięta z tego miesiąca Powstania?</span> Uderzyła bomba zapalająca w kościół. Tak że gasiliśmy ten kościół na piętrze, gdzieś tam na dachu. Piaskiem. Ale to były takie… Tam były trochę piachu, łopaty.
    </section>
    <section>
        <time>5625</time>Trudno było ugasić ten płomień, który tam się pojawił. Bo to przecież ten kościół palił się. Nie było mowy, żeby go ugasić, bo nie było wody. Tak że to było niestety… No, próbowaliśmy, ale niestety nie udało się. Ten kościół się, dach się spalił. <span style="font-weight: bold;">Z powstańcami jakimiś miał pan kontakt czy nie? </span>Z powstańcami mieliśmy taki dość nieprzyjemny kontakt. Bo to już było za długo. Już ludność się czasami buntowała przeciwko… tym całym Powstaniem. Bo nie było wody, nie było co jeść, nie było. I zagrożenie cały czas, trzeba było uciekać. Tak że pamiętam, że ludzie wyrażali swój żal. Ale jeszcze taką historię z tego. Mama przed naszym wyjściem…
    </section>
    <section>
        <time>5728</time>Mama miała takie swoje obrączki, pierścionki, miała bransoletkę, łańcuszek jakiś. I to wszystko Niemcy oczywiście, jak przechodziliśmy koło tego esesmana, to on od razu zdzierał to wszystko z palców czy to z tego. Bo to była taka ich metoda. I mama ten cały złoty majątek zawinęła w jakieś zawiniątko i tam, gdzie nocowaliśmy, a nocowaliśmy w piwnicy, w piwnicy był taki jakby komin, który od piwnicy szedł aż po dach. I pod tym kominem mama zrobiła otwór i tam schowała. I wie pani, że ja po Powstaniu na gruzach Starego Miasta odnalazłem to. Po prostu, jak wróciłem z obozu. Wróciłem. Najpierw byliśmy, byłem w Pionkach koło Radomia, ale byłem ciekaw, co się dzieje w tej Warszawie. I pojechałem.
    </section>
    <section>
        <time>5837</time>A miałem już tutaj zapewniony nocleg u stryjka, który ocalał i też mieszkał na Pradze. I ja poszedłem na to Stare Miasto obejrzeć te gruzy. Ale to… Nie wiem, czy… pani nie pamięta na pewno tych czasów. To nie były jezdnie czy nie było chodników, to tylko były ścieżki po gruzach. Ja ten budynek zapamiętałem. Tam już ludzie myszkowali. Ja tam jakoś się dostałem do tej piwnicy i zauważyłem ten filar, ten komin. Zauważyłem, że on jest. Ale gruzu pełno! I na drugi dzień powiedziałem to stryjkowi. Stryjek mówi: – <span style="font-style: italic;">To weźmy łopatę. Zobaczmy, co tam. Może jakoś się dokopiemy. </span>Zaczęliśmy kopać, niestety. A to były zbombardowane. Bo jeszcze nie powiedziałem. Jak wyszliśmy tego dnia, to na drugi dzień, myśmy wyszli, a rodzina Leona została.
    </section>
    <section>
        <time>5940</time>I na drugi dzień zbombardowali właśnie to, tą piwnicę. I ojciec Leona zginął, chyba siostra też, jedna z tych jego zginęła. I podczas odkopywania z tych gruzów ja natrafiłem na czapkę początkowo. A zapach był straszny, bo trupów. Zapach trupowy. Trzeba było w chustce odkopywać ten gruz. I najpierw odkopałem czapkę, a poznałem po czapce, że to jest czapka ojca Leona. Jak zaczęliśmy kopać dalej, to odkopaliśmy trupa. Odkopaliśmy tego ojca. I jeszcze jak siedzieliśmy w tej piwnicy, obok nas siedziała też inna rodzina. I pamiętam, taka młoda, w średnim wieku pani, miała ładne czarne włosy. I właśnie jak odkopywaliśmy ten gruz, odkopaliśmy również te włosy. Ona tam leżała. Ja powiedziałem Leonowi o tym, że mam jego czapkę i że jego ojciec tam leży, żeby się zainteresował.
    </section>
    <section>
        <time>6057</time>Bo to już później. No ale w międzyczasie chyba tam oni ekshumację robili i tam już pochowany został. Te kości zostały jakoś zebrane i pochowane w jakimś tam innym grobie. I udało mi się właśnie to zawiniątko wydostać. <span style="font-weight: bold;">Mama się ucieszyła?</span> Aj, mama to jest też tragiczna postać! Bo to straciła wszystko. Straciła. No, jakoś trzymała się. Ja po Powstaniu wróciłem do Pionek, już po wojnie w zasadzie, po powrocie z obozu. Bo zatrzymaliśmy się w Pionkach i trzeba było jakoś zorganizować sobie życie znów w Warszawie. Ja… jak to było? Wspomnienia zacierają się. Wróciłem, a miałem ciotkę, która mieszkała na Kole i która ocalała. Ten budynek ocalał ich.
    </section>
    <section>
        <time>6197</time>No i ponieważ to była taka dość bliska rodzina, przyjechaliśmy z mamą do tej ciotki i ubłagaliśmy ją, żeby nas zakwaterowała tymczasowo na Kole, w tym mieszkaniu. I tam mieszkaliśmy u niej. A ona miała syna, który z kolei na Pradze też ocalał i który był, to już taki dojrzały człowiek, który był majstrem maszyn dziewiarskich, które wyrabiały dzianinę na bieliznę. I poprzez niego, on się mną zainteresował i powiedział: – <span style="font-style: italic;">Słuchaj, jest okazja. Rusza mała fabryczka dziewiarska i potrzebny jest pracownik.</span> I ja oczywiście wyraziłem… bo to jednak była pierwsza praca, jakaś możliwość życia. I zacząłem tam pracować jako dziewiarz, na tych maszynach dziewiarskich.<span style="font-weight: bold;"> Teraz chciałabym, żebyśmy wrócili do tego momentu, kiedy wyszliście ze Starego Miasta. I co się dalej działo, jak ta droga cała do obozu - żeby pan opowiedział.</span> Acha, do obozu. Skierowani zostaliśmy na Wolę do kościoła św. Stanisława, tu, na Wolę. I tam parę dni trzymali nas w tym kościele, bo to był taki punkt, gdzie… zbiorczy całej ludności Warszawy, i tam się gromadzili.
    </section>
    <section>
        <time>6361</time>I później nas wywozili do Pruszkowa. Z Pruszkowa znowu razem w tych halach fabrycznych przebywaliśmy do momentu wywozu do obozu. Tak że w kościele św. Stanisława byliśmy kilka dni, a później tylko wywieźli nas do Pruszkowa. I tam, w Pruszkowie już, zostaliśmy odesłani do obozu. Do wagonów i… <span style="font-weight: bold;">Jak to tam wyglądało w Pruszkowie to miejsce? </span>Na betonie. Ludność, każdy miał jakiś tam swój kąt. Ale to już były baraki, nie baraki, tylko hale fabryczne. I tam Niemcy skierowali nas do takich… to były strzeżone te hale przez Niemców. Stamtąd, z tych hal, nie można było się wydostać, żeby jakoś porozumieć się czy jakoś wydostać się z tego Pruszkowa. No niestety nie udało się. Może jednostki tam jakoś działały przez Czerwony Krzyż czy jak, ale nie udało nam się. Tak jak reszta ludności też zostaliśmy wywiezieni. No i ta podróż trwała do Mauthausen.
    </section>
    <section>
        <time>6475</time><span style="font-weight: bold;">Ale czego się spodziewaliście? Jak się mówiło, że dokąd was wywiozą?</span> Nie wiedzieliśmy. Sądziliśmy, że może to do obozu. No, na pewno do obozu, bo ten cały nasz transport to właśnie był przeznaczony do obozu. No ale nie spodziewaliśmy się, że trafimy na taki obóz. <span style="font-weight: bold;">A w ogóle wiedziało się o obozach koncentracyjnych?</span> Nic. Nic. Wiedzieliśmy tyle, że syn naszego stryjka złapany został na ulicy i wywieziony do Oświęcimia i tam zginął. To tylko wiedzieliśmy tyle o obozach. A o obozach nic nie wiedzieliśmy – o Mauthausenie czy o Gusenie to już w ogóle nic. Nie było, tego się nie mówiło, się nie wiedziało po prostu. No i tak pechowo trafiliśmy, że nasz cały transport był przeznaczony do obozu.
    </section>
    <section>
        <time>6565</time>Bo niektóre, te późniejsze transporty czy może jakieś inne, były kierowane do innych miast, do ludności już. No niestety my trafiliśmy na obóz. <span style="font-weight: bold;">Ale w tym pociągu byli i mężczyźni, i kobiety, i dzieci? </span>Tak! To wszystko było razem. Kotłowało się.<span style="font-weight: bold;"> Ile było osób w takim wagonie? Jak to wyglądało?</span> Nie można było się położyć. Nie, to było tylko… siedzieli w kucki i ewentualnie na stojąco. Od czasu do czasu otwierali te wagony, ale one były… na stacjach pilnowali esesmani i tylko nam trochę wody tam czy ewentualnie Czerwony Krzyż nam tam wrzucał parę bochenków chleba i ewentualnie wody. <span style="font-weight: bold;">A w środku byli też esesmani, strażnicy? </span>Nie, esesmani byli na zewnątrz. Oni trzymali, byli w takich budkach i tam trzymali wartę.
    </section>
    <section>
        <time>6662</time>A my byliśmy zamknięci. <span style="font-weight: bold;">W towarowym wagonie?</span> W takim towarowym wagonie zamknięci. Było tylko okienko zadrutowane też. Tak że powietrze tam ledwie dochodziło. Nie było też wiadomo, jakie tam miejscowości. <span style="font-weight: bold;">Jakie były nastroje wśród ludzi? Jak się zachowywali? </span>Jakie mogły być nastroje? Smutne. <span style="font-weight: bold;">Ale była jakaś histeria, panika? Czy ludzie byli spokojni?</span> Nie, raczej nie. Nie było takiej histerii, raczej każdy w sobie trzymał. Trzymaliśmy się po prostu. Jedziemy w niewiadomym kierunku. No nie wiadomo było. Ale później, jak już była Austria, to już za bardzo, o za bardzo nieciekawie! Bo sądziliśmy, że jeszcze może w Polsce gdzieś nas wyładowują. Ale niestety, jak usłyszeliśmy, że to już jest Austria, to już były ?.
    </section>
    <section>
        <time>6756</time><span style="font-weight: bold;">Dzieci małe też były w tym wagonie?</span> Dzieci – tak. Dzieci, starsze osoby, kobiety, mężczyźni, chorzy. Tak że jak nas wyładowali na stacji w Mauthausen, to od razu nas odizolowali. Mężczyźni na jedną stronę, kobiety i chorych z dziećmi na drugą stronę. Już nawet się nie pożegnaliśmy z tą, bo nie było nawet… To wszystko było już Raus! Raus! Raus! – krzyk, hałasy. <span style="font-weight: bold;">Z mamą się nie pożegnaliście?</span> I nawet z mamą nie zdążyliśmy się pożegnać. Mama już na jednej stronie, my na drugiej.<span style="font-weight: bold;"> Czyli ile mniej więcej jechaliście czasu z Pruszkowa?</span> Chyba ze dwa dni jechaliśmy. <span style="font-weight: bold;">A jak jakieś potrzeby naturalne się załatwiało?</span> A to w środku! Była dziura. <span style="font-weight: bold;">I jedzenie to tylko to, co Czerwony Krzyż? </span>To, co dostaliśmy. Bochenek chleba. <span style="font-weight: bold;">Jak wyglądało to przywitanie w Mauthausen? Ta droga sama do obozu, jak już się szło?</span> Pędzili nas tą droga z dworca przez to miasteczko Gusen. No, nieciekawie było. Niemcy wytykali nas palcami: – <span style="font-style: italic;">Bandyci! Bandit! Bandit! Bandit! Bandyci idą! </span>
    </section>
    <section>
        <time>6875</time>Pluli na nas, kamieniami rzucali. <span style="font-weight: bold;">Mieszkańcy, tak? Ale, panie Henryku, to pan przyjechał do Mauthausen czy do Gusen?</span> Do Mauthausen. <span style="font-weight: bold;">Czyli to mieszkańcy Mauthausen, tak? To się pan przejęzyczył?</span> Tak, mieszkańcy Mauthausen. Przepraszam. <span style="font-weight: bold;">O jakiej porze dnia przyjechaliście tam?</span> To było, taki pod wieczór już. Pod wieczór przyjechaliśmy i tam, do tego obozu, przez bramę i na takim wydzielonym placu cały ten nasz transport. Wiem, że to była kolumna męska i kolumna kobieca. Kobiety zostały przed wejściem. Nie wiem, co tam zrobili z kobietami. W każdym razie mama została wysłana do Ravensbrück transportem. A my już, cały ten nasz, ta kolumna męska, która już w Mauthausen została wydzielona na takim appellplatzu i już tam jako kwarantanna przebywaliśmy. Na kwarantannie. Noc była najgorsza, bo to była…
    </section>
    <section>
        <time>6984</time>Nieduży plac, ustawili nas w szeregi, później kazali kucnąć i do spania leżeliśmy jeden, czyli głowa następnego i korpus leżał u mnie na brzuchu. Tak nas ułożyli, w takich rzędach, bo nie było miejsca. I tak musieliśmy spać. <span style="font-weight: bold;">Ale w baraku?</span> Gdzie?! Na tym placu! Wiem, że na drugi dzień od razu jeden się powiesił z naszych. Aptekarz. Na pasku. Przy latrynie. Powiesił się z rana, jak przebudziliśmy się, to już głos… A to był właśnie aptekarz. <span style="font-weight: bold;">A jak to wyglądało? Jak się szło, to jak ten obóz wyglądał? Z daleka jak się szło, widziało się?</span> Jako twierdza. Zobaczyliśmy te mury, ten kamieniołom. Ten kamieniołom, te mury – to strach! Po prostu wielki strach. I ojciec od razu powiedział, że to już koniec. – <span style="font-style: italic;">To już trzymajcie się. To już koniec. </span>
    </section>
    <section>
        <time>7109</time>Wielki strach. A już później to było: –<span style="font-style: italic;"> Rozebrać się, wszystkie ubrania oddać, wszystkie rzeczy osobiste oddać. </span>Rozebrali nas do bielizny. I tak to tą kwarantannę przez jakieś może dwa tygodnie przebyliśmy. A później już było spisywanie danych, nazwisk. Dali numerek już. Oznaczyli nas. Przynależność do bloku już. A poza tym to wszystko było pod wielkim krzykiem, batem. – Raus! ?. No a poza tym było i strzyżenie. Mieliśmy… jak już rozebrali nas do bielizny, to było strzyżenie. Poza tym oprócz strzyżenia to jeszcze nam robili taką przerwę wygoloną na głowie, taką co najmniej pięciocentymetrową wygoloną. Ledwo się poznaliśmy po tym całym wygoleniu i ostrzyżeniu. <span style="font-weight: bold;">Pasiaki wam dali czy nie było już wtedy?</span> No a jak pasiaki?! Nie. Zaprowadzili nas do łaźni.
    </section>
    <section>
        <time>7233</time>Kazali się najpierw, naszą bieliznę, którą jeszcze nosiliśmy, bo rozebrali nas z ubrań, ale byliśmy w bieliźnie. Zaprowadzili nas pod łaźnię. Musieliśmy się rozebrać do naga. Bieliznę swoją wrzucić na kupę. Oczywiście kalesony czy tam co oddzielnie, koszule oddzielnie. I zaprowadzili nas do łaźni, puścili zimną wodę, wykąpali. Później przechodziliśmy przez szereg, który nas pudrowali znów jakimiś tam, dezynfekcja była na głowie i pod pachami. I czekaliśmy na ubrania. A te ubrania, a to był taki dość już dzień zimny, marźliśmy. Przyjechał taki samochód, wyrzucił z platformy te bluzy oddzielnie, spodnie oddzielnie, drewniaki oddzielnie. I każdy biegł, łapał jedną bluzę, jedne spodnie, jedne kalosze i myckę i uciekał do szeregu. I tak nas ubierali.
    </section>
    <section>
        <time>7366</time>Dostaliśmy później przydział do bloku już. Prycze zajmowaliśmy. Dwóch czy trzech do pryczy. No a ja z bratem starałem się być razem, starszy z ojcem, ja z tym średnim, jakoś blisko siebie, żeby już ewentualnie mieć kontakt. Ale to zapowiadało się tragicznie. Jeszcze przed pierwszą pracą, którą nam… Jak z Mauthausen szliśmy do Gusen, gdzie tam właśnie były te całe… ubieranie, to jeszcze nam kazali z tego kamieniołomu brać głaz na plecy i z Mauthausen do Gusen ten głaz nieść i tam go później zrzucić, bo oni potrzebowali tam do jakichś prac drogowych. Tak że to wszystko było w tempie znów. – <span style="font-style: italic;">Schnell! Schnell! </span>Z biciem, z kopaniem. Nie było to wesoło.
    </section>
    <section>
        <time>7464</time><span style="font-weight: bold;">Mówiliśmy o tym, że z tymi kamieniami musieliście przejść do Gusen i w Gusen was już do bloku skierowano, tak? </span>Do bloku. Raz w tygodniu, przeważnie w niedzielę, po apelu porannym brali nas kolumnami do kamieniołomu i tam głazy musieliśmy na plecach i do Gusen zrzucać. A to była tak dość, nie wiem ile tam kilometrów jest z Mauthausen do Gusen, ale to było, to nie był spacerek. Tylko był bieg. – Schnell! Schnell! Bicie i kopanie. Co kilkanaście kroków esesman czy kapo z kijem i po plecach, czy po głowie, gdzie popadło. A jeszcze trzeba było uważać, żeby nie wziąć mały kamień, bo jak zauważył, że mały kamień, to dopiero było wesoło! <span style="font-weight: bold;">Jak sobie tata radził w tej sytuacji? </span>Tata był przygnębiony. Widziałem w jego oczach, że chyba nie da sobie rady.
    </section>
    <section>
        <time>7575</time>I zresztą raz przyłapałem go, jak palił papierosa. A papierosów myśmy nie otrzymywali, tylko dostawaliśmy tą trójkę z bochenka chleba na osobę, ten kawałek tego chleba, do tego kawałek margaryny i ewentualnie taki plasterek kiełbasy końskiej, bo pracowaliśmy jako ciężko. A papieros… to musiał kawałek chleba sprzedać. A ponieważ między blokami była taka… handel wymienny. Papierosy były na wagę złota. Za papierosy można było wszystko kupić. Tak że ojciec, widziałem, że… Poza tym widziałem, jak go kapo bił za jakieś tam przewinienie. Nie pamiętam. To mnie strasznie wzruszyło. No co dalej? Przydzielono nas do sztolni, do budowania tych tuneli.
    </section>
    <section>
        <time>7702</time>Komando nasze składało się z osób, które wydzielone po apelu porannym kierowali nas w stronę wyjścia na taki podrzędny dworzec, gdzie ładowali nas do wagonów odkrytych, takich piaskarek, i wozili nas do Sankt Georgen. Tam właśnie były te tunele i tam pracowaliśmy, na przodku młotami pneumatycznymi tą skałę… Później te pozostałe łopatami na wózki, pchaliśmy to później do przodu na taśmy. Trzeba było wszystko wyrzucać na taśmę z wózka. No i powrót. I to wszystko w tempie. – Raus! Los! Los! Raus! – kapo. Tak cały dzień. Te łopaty były takie duże. Trudno było się przyzwyczaić. Te młoty pneumatyczne też takie wielkie, ciężkie. Trzeba było trzymać, żeby tę skałę drążyć.
    </section>
    <section>
        <time>7824</time>No ale nie było innej pracy dla nas. Trzeba było. Poza tym, jak wracaliśmy, to nie to, że pani mogła sobie wejść do bloku i odpocząć! Wszystko odbywało się na zewnątrz. Wszystkie z rana, od czwartej godziny z rana nas zrywali do pracy, piętnastominutowa, może więcej, na umycie się i na załatwienie potrzeb fizjologicznych. Później była kawa, ewentualnie woda, herbata jakaś tam z ziołami. Raz w tygodniu była taka manna kaszka, tylko jakaś polewka po kaszy. No i już później apel. I po apelu formowanie komend i już do tych wagonów nas umieszczali i pracowaliśmy tam w Sankt Georgen, w tych halach. Niektóre już były wykończone, już tam były maszyny, już tam pracowali, a my niestety byliśmy jeszcze w etapie takim, gdzie trzeba było kuć. A później jeszcze trzeba było, to było dla zabetonowania, to trzeba było rusztowanie jakieś tam. Ojciec był właśnie przy tych rusztowaniach. I ojciec, i brat.
    </section>
    <section>
        <time>7946</time>Ale to te cięższe, te bale takie kilkumetrowe dźwigać, ustawiać. To wszystko było strasznie męczące. Tam niestety, tak jak było powiedziane od początku, że trzy miesiące i koniec. Mnie po takim jakimś czasie, już bliżej zimy, też zimno było pod koszulą. Pod tą koszulą staraliśmy się, też nie wolno było, takie worki po cemencie, staraliśmy się to na piersiach albo na plecach sobie układać, żeby trochę mniej zimno nas nie… I pamiętam, miałem wpadkę raz, że zauważył, że mam taką podkładkę koszuli. I też dostałem dziesięć batów za ten właśnie wkład. Po przyjściu z pracy odbywało się… Myśmy nie dostawali, nie pracowaliśmy, nie mieliśmy przerwy, tylko pracowaliśmy do jakiejś tam godziny i później już nas zabierali z powrotem do Gusen i tam już, w Gusen, otrzymywaliśmy obiad.
    </section>
    <section>
        <time>8075</time>To wszystko odbywało się na zewnątrz. Kocioł stał, kapo z chochlą nakładał na, każdy brał taką miskę, i tam nakładał tej wody, jakieś zielsko. To nie była zupa, tylko jakieś tam trawa, zielsko, jakieś odpady, obierki. To wszystko odbywało się na zewnątrz, a później były golenie, strzyżenie, tą sztraifę trzeba było golić. Trzeba się było ogolić, trzeba było się starać, żeby nie wyglądać jak ostatni muzułman. Tak że to było wszystko na zewnątrz. Deszcz nie deszcz. No jakoś trzymaliśmy się z bratem. Po jakimś czasie zacząłem odczuwać straszny ból w prawej piersi. Bo od tego młota pneumatycznego, on odbijał, bo ja starałem się tą skałę kruszyć, odbijał. I ja sobie odbiłem tam w środku. Odbiłem sobie i tam się zbierała ropa.
    </section>
    <section>
        <time>8195</time>Tak że zacząłem gorączkować, zauważyłem u siebie na dłoni taką czerwoną pręgę już, czyli jakieś zakażenie dostałem. Jeszcze te kilka dni pracowałem, ale coraz gorzej ze mną było. Kapo też zauważył, mimo że był taki ostry i bardzo zły człowiek, ale też zauważył, że ja coś nie bardzo stawiam nogi. No i na drugi dzień, jakoś wytrwałem, na drugi dzień zgłosiłem się do blokowego, że chcę iść na rewir, że mam gorączkę, że ręka mnie… jakieś zakażenie się robi, że tu mam tą pierś taką wystającą. No i zgodził się. To było właśnie na apelu porannym, przed pójściem na swoje komendy do pracy. Po apelu blokowy wywołał tych, co mieli pójść do szpitala. Ja się sam zgłosiłem. Nawet nie zdążyłem, i to całe nieszczęście, że nie zdążyłem się nawet pożegnać z braćmi, z ojcem tylko tak od razu.
    </section>
    <section>
        <time>8316</time>Bo to wszystko było na Raus! No i zgłosiłem się. Od tego momentu tak zapamiętałem chyba u mnie takie trzy przypadki. Pierwszy przypadek to oczywiście operacja. Przyjął mnie lekarz polski. Zapytał, skąd jestem. Tych warszawiaków to oni jednak nie za bardzo poważali. Ale w każdym razie: – <span style="font-style: italic;">Czy jesteś sam, czy z kimś?</span> Ja powiedziałem, że mam jeszcze dwóch braci, ojca. Powiedział: – <span style="font-style: italic;">Słuchaj, dobrze. Zrobimy ci to, ten zabieg tu, tę operację tu </span>– mówi. – <span style="font-style: italic;">To już zakażenie, to już może on ci, flegmona jakaś może być. I to trzeba szybko operować.</span> Tu mnie przeciął, tu ?, ta ropa też tu. I oczywiście pachy też. Na żywca oczywiście wyłyżkował wszystko, sącik wpuścił. To jakąś tam papierową gazę dał mi do potrzymania.
    </section>
    <section>
        <time>8427</time>No i powiedział: – <span style="font-style: italic;">Słuchaj, posadzimy cię na tydzień, może dwa w kambo, żebyś sobie odpoczął trochę, nabrał sił. I może uda nam się ciebie przerzucić do Gusen I</span>. I tak się stało. To był pierwszy taki przypadek, gdzie uzyskałem pomoc od Polaka. Po tym rewirze, ponieważ ta ręka była niezdolna do pracy, to umieścili mnie w bloku takim przedinwalidzkim tak zwanym. Blok dwudziesty. Przedinwalidzkim. I tam więźniowie, którzy ulegli jakimś wypadkom i nie mogli chwilowo wrócić do pracy, tam ich ładowali. I ja się tam znalazłem, w tym baraku. Z tym że w tym baraku raz na miesiąc przychodził esesman i sprawdzał, który już jest zdolny do pracy.
    </section>
    <section>
        <time>8549</time>Ponieważ ja wtedy po raz pierwszy przechodziłem przez jego wzrok i po przebadaniu zauważył, że ja niestety tą ręką jeszcze nie mogę ruszać dobrze, to mnie jeszcze zezwolił na ten następny miesiąc przebywać na tym bloku. Ale już w drugim miesiącu sytuacja się odwróciła. A w baraku prycze były ułożone w dwóch takich obok siebie szeregach, jedna z jednej strony wzdłuż i druga z drugiej strony. Wszystkich z baraku spędzali na jedną stronę, kazali się rozebrać do naga i przechodzić przez esesmana. I jakoś mnie się udało. Nie wiem, jakiś tumult tam się… Na końcu baraku się coś, ktoś się tam… kapo tam zaczął głośno krzyczeć coś, jakieś tam baty, jakieś coś. No i ja wykorzystałem ten moment, kiedy nikt nie patrzył, i przeskoczyłem przez tę lewą stronę na prawą stronę, jako już przechodzący przez komisję lekarską.
    </section>
    <section>
        <time>8678</time>W ten sposób udało mi się uzyskać następny miesiąc. Ale już trzeci raz, ale już ta moja ręka była zdolna do pracy. W każdym razie już zostałem przydzielony do robót i pracowałem w komandzie kartoflanych. Z kopców zbieraliśmy kartofle dla kuchni. Te zgniłki, wybieraliśmy te zgniłki, władowaliśmy to na takie taczki i tam zwoziliśmy kartofle do kuchni. Tam kapo był taki dość też ostry, Hiszpan, z zielonym winklem, czyli jakiś tam bandyta. Też tam nas nieźle urządzał biciem. W każdym razie podczas pobytu w szpitalu, na tym… obok mnie leżał Belg. Taki w moim wieku Belg. I ponieważ belgijski a francuski to jest ten sam język, rozmawialiśmy ze sobą. Wspominaliśmy sobie obiady, jakie mama nam robiła.
    </section>
    <section>
        <time>8783</time>No i tak leżeliśmy do czasu, kiedy mnie zwolnili. I ja tego, któregoś dnia, to już była wczesna zima, ja go spotkałem między blokami. – A cześć! Co słychać? Bo to był taki dzień w niedzielę. Niedziele mieliśmy wolne. – Cześć? Co słychać? Jak żyjesz? A on mówi, a on czeka na takiego Polaka, który mu dostarcza zupę. To było takie między blokami, gdzie można było handlować, wszystko kupić, wszystko sprzedać. Swój chleb i życie. I on nadszedł, ten Polak. I okazuje się, że to jest porządny facet. Ja go dopiero później poznałem z bliska. I ona dał zupę temu Belgowi, ale zauważył mnie, że ja jestem z winklem polskim. Powiedział: –<span style="font-style: italic;"> A skąd ty jesteś? – Z Warszawy. – Acha. A w którym baraku jesteś? – Na dwudziestce jestem. – A sam jesteś?</span> A ja mówię: – <span style="font-style: italic;">Nie. Mam ojca i dwóch braci w Gusen II. </span>A to był pan profesor Stanisław Odrobny, który był tłumaczem SS i był już w obozie na takim stanowisku.
    </section>
    <section>
        <time>8936</time>Czyli miał już swoje chody i znajomości. W każdym razie bardzo porządny człowiek. Powiedział mi: – <span style="font-style: italic;">Słuchaj. Źle się stało. No ale postaramy się, żeby twojego tatę i dwóch braci przerzucić do Gusen I.</span> Wziął ode mnie numery ojca i braci i powiedział: – <span style="font-style: italic;">Ja mieszkam na bloku drugim. Będziemy w kontakcie.</span> Ja powiedziałem, że jestem na dwudziestym, on mnie na drugim. I tak się stało. I to jest ten drugi przypadek, że on mnie jakoś podał rękę. No niestety, po jakimś czasie, to było już jak gdzieś bliżej wiosny – styczeń, luty może. I mnie spotkał, wywołał z bloku i powiedział, że ma złą wiadomość dla mnie. Że niestety nie udało mu się przerzucić, i nie dlatego, że nie mógł, tylko że ojciec już nie żyje i bracia nie żyją. I to ojciec w styczniu, a bracia w lutym.
    </section>
    <section>
        <time>9062</time>Ja w międzyczasie… jeszcze na naszym bloku wybuchł tyfus. Zachorował jeden z więźniów na tyfus. Oczywiście szum wielki. Oni się bali od razu, żeby to nie było… jakaś epidemia. I nas zabrali, cały blok, na drugi barak taki ogrodzony drutem, na kwarantannę znów. Rozebrali do naga i w tym baraku przez trzy tygodnie byłem na kwarantannie. Nago oczywiście. Ponieważ była zima, w bloku dużo osób, sto parę osób, to otwierali okna, żeby nie było zaduchu. Wyrzucali nas na zewnątrz. Każdy starał się jakoś ogrzać, ciało o ciało. Robiliśmy takie kółka. Klepaliśmy się w plecy, żeby jakoś się ogrzać. I przeżyłem i to. No i nastała nas wolność. Coraz bliżej było słychać, że front się zbliża.
    </section>
    <section>
        <time>9169</time>A jeszcze w międzyczasie, kiedy jeszcze na początku, kiedy już było słychać, że front jest coraz bliżej, to nas podczas nalotów, bo już czasami w ciągu dnia było widać na niebie całe chmary tych amerykańskich czterosilnikowych samolotów, które pruły do przodu do bombardowania miast. I nas pędzili początkowo do tych sztolni, z Gusen do sztolni do tego kamieniołomu. To była makabra, bo pędzili nas jak dzikie zwierzęta. Bo to przecież było tylko jeden otwór, a ludzi masa z całego obozu. I tam nas kijami, pejczami nas pędzili do środka. I przetrzymywaliśmy ten nalot i później z powrotem do obozów. Początkowo to nas brali do tych sztolni, a później to już między blokami zrobili takie wykopy i takie rowy. I w tych rowach w Gusen II, w takich rowach, jak był nalot, to myśmy się musieli chować w tych rowach i przeczekać przelotu samolotów.
    </section>
    <section>
        <time>9282</time>Wprawdzie oni nie bombardowali obozu, bo oni mieli na pewno zdjęcia obozu, ale nie bombardowali nas. No i tak doczekałem się wyzwolenia 5 maja. Bo wstaliśmy z rana na apel, ale w budkach strażniczych już nie esesmani, tylko żandarmi, stare dziady jakieś z karabinami siedzą i flaga Czerwonego Krzyża wywieszona nad obozem. Odgłosy kanonady było już słychać, a w międzyczasie już wiedzieliśmy, kilka dni wcześniej dochodziły do nas słuchy, że esesmania, cała załoga już ucieka, wyjechała. I właśnie zastąpiły je te żandarmi z Wiednia. Bo to była żandarmeria z Wiednia, która nas zastąpiła tam, w tym obozie. No i tak doczekaliśmy się. O piątej wjechał, brama się raptem otworzyła, wjechał taki lekki wóz, czołg z Polakami jako żołnierzy.
    </section>
    <section>
        <time>9402</time>No już jakiś tam też, chyba już nasz z Mauthausen, jakiś tłumacz polski też. No i jesteśmy wolni. Cieszyliśmy się wolnością. Z tym że ta cała chmara wygłodniałych więźniów ruszyła przez bramę do magazynów, które tam… były ewentualnie jeszcze jakieś zapasy. I tam właśnie tragedia! Bo to nieprzystosowany żołądek do normalnego jedzenia. I byłem sam świadkiem, jak jeden z więźniów trzymał kawałek takiej suchej kiełbasy, którą nam dawali, plasterki takie raz w tygodniu chyba. Trzymał taki i podszedł do niego inny więzień, chyba rosyjski, i zaczęli się szarpać i w końcu, nie wiem skąd, wyjął nóż i dziabnął tego, który miał tą kiełbasę, i uciekł. Takie były sprawki. Ja jakoś ten dzień przeżyłem. Na drugi dzień z rana usłyszałem, że prawdopodobnie będzie parowóz gotowy do wymarszu wagonami już prawie do Polski.
    </section>
    <section>
        <time>9534</time>Ja się zebrałem i na drugi dzień do tego wagonu, do tych odkrytych. Ten pociąg ruszył. Ale niedaleko dojechaliśmy, bo dojechaliśmy tylko do Linzu. Stamtąd, tam była już linia demarkacyjna między Rosjanami a Amerykanami, w Linzu na dworcu musieliśmy wysiąść z wagonów. I skierowali nas do baraków takich poniemieckich, które tam kiedyś były jakieś naprawy wojskowe. I w tych barakach przebywałem prawie dwa miesiące. Do powrotu do Polski. Przez prawie, tak. Bo to maj, a w lipcu byłem dopiero, w połowie lipca byłem w Polsce. Dwa miesiące, które trzeba było spędzić w poszukiwaniu żywności jakiejś. Trzeba było postarać się o jakąś żywność, bo ze strony Amerykanów nic nie dostawaliśmy, bo to jeszcze nie było.
    </section>
    <section>
        <time>9654</time>To były pierwsze dni! Oni nie byli jeszcze zorganizowani. Mieli… Czerwony Krzyż tam nie dojechał, po prostu dojechał, ale do obozu, nie do Linzu. I myszkowaliśmy po tych mieszkaniach. Te budynki były puste, ta ludność pouciekała na zachód. I myśmy szukali po tych mieszkaniach jakiejś tam żywności – kaszki, mąki czy tam jakiejś innej. A poza tym jeszcze w pobliżu były ogródki takie działkowe. Z tych działkowych ogródków jakąś zieleninę się brało. Trochę się znalazło kaszy czy tam mąki i się zrobiło jakąś zupkę i na tym się żyło. W końcu Amerykanie tam zorganizowali dla nas… dostawaliśmy zupę na obiad i tam ewentualnie chleb. Pamiętam, że dostałem paczkę też z Czerwonego Krzyża amerykańskiego. Taką dwuipółkilogramową. No ale co tam! Tam były papierosy, tam były takie malutkie z ryżem, z rodzynkami, czekolada. No takie drobiazgi. Ale do jedzenia.
    </section>
    <section>
        <time>9760</time>W każdym razie nie za wiele dostałem od Amerykanów. A jeszcze musiałem się chować, bo ludność wracała i zaczęła się skarżyć, że dużo więźniów zajmuje te mieszkania i tam po Linzu chodzi. I Amerykanie zaczęli nas wyłapywać z Linzu. Jakoś się uchowałem też. Bo wiem, że nawet na rogach ulic stali z samochodami i jak jakiś więzień przechodził, to go tam z powrotem ładowali do obozu. Podczas pobytu takie dwie… Jeszcze nie powiedziałem, jak po uwolnieniu, tego dnia po uwolnieniu, po otwarciu bramy, po wjechaniu amerykańskiego czołgu, zaczęła się rzeź tych kapo. Po tych, wprawdzie oni pouciekali, skryli się ci tam, ale część została przez… Widziałem wiele scen, gdzie bez litości likwidowało się tych bandytów.
    </section>
    <section>
        <time>9882</time>Tak że nieciekawe to było patrzeć na to, jak… Ale to była po prostu zemsta. Człowiek upokorzony cały miesiącami czy latami i chciał się jakoś odkuć. <span style="font-weight: bold;">A Pan też miał takie myśli czy taką potrzebę? </span>Nie, no ja nie miałem. Bo mówię, na drugi dzień już mnie nie było w tym obozie. Ja już byłem w Linzu. Ale w Linzu przeżyłem taką właśnie też. Gdzieś Polacy na mieście rozpoznali blokowego z Gusen. I go za pomocą żandarmerii amerykańskiej sprowadzili do nas tutaj, do naszych baraków. Tu przy tych naszych barakach już… gdzie… w Linzu taki był punkt, gdzie Amerykanie już tam urzędowali. I tam trzeba było składać ewentualnie jakieś wnioski czy jakieś tam… na wyjazd czy coś. I oni już urzędowali. I ci Polacy z tymi Amerykanami przyjechali z tym blokowym. Ustawili go pod murem. No Polacy zaczęli się tam gromadzić. Zaczęli domagać się od Amerykanów, żeby go nam dać, że my zrobimy z nim porządek.
    </section>
    <section>
        <time>10003</time>Bo Amerykanie, to co oni tam! Gdzie oni będą z nim, z takim bandytą. – Dajcie nam go! No i jakoś wyprosili Polacy i tego blokowego oddali. No i na łące tam gdzieś zaczął uciekać, ale tam go dogonili i go tam… Ukatrupili go. W końcu tam nawet widziałem jak, bo tam były takie magazyny wojskowe i tam smar czy oliwa jakaś, olej. I tam podleli go właśnie takim smarem, oliwą i podpalili. On się tam palił jeszcze. Tak że to masakra. <span style="font-weight: bold;">A to był Niemiec?</span> To był Niemiec, tak. To był kapo, blokowy, tak. To był taki groźny blokowy, który nieźle dał się… więźniom w skórę. Podczas mojego pobytu w tym dwumiesięcznym Linzu pewnego dnia przyjechał do nas oficer z Ludowego Wojska Polskiego, który zaczął namawiać Polaków do powrotu do Polski. Że:<span style="font-style: italic;"> – Nie bójcie się! Nie jest tak źle! Że Rosjanie nie te… </span>
    </section>
    <section>
        <time>10126</time>Ja miałem przed sobą jeden punkt wytyczony: <span style="font-style: italic;">co z mamą? Czy przeżyła? Czy warto wracać? </span>Ale w rozmowie z tym wojskowym poprosiłem go, żeby przesłał wiadomość do mojej cioci, która mieszkała w Pionkach, że ja żyję. Ja napisałem taką, nie pamiętam już, karteczkę czy to list i ten oficer po powrocie do Polski powiedział, że on jeszcze wraca i jeszcze kilka razy będzie wracał tu do nas. I rzeczywiście, po powrocie do Polski on ten list przekazał, nie wiem, czy pocztą, czy własnoręcznie, nie wiem. W każdym razie ta wiadomość o tym, że ja żyję, dotarła do ciotki, a w międzyczasie dotarła do mojej mamy. Bo już moja mama z Ravenbrücku… ona była w Sachsenhausen w obozie i zdążyła wrócić już do Polski. I już była wiadomość, że mama żyje. I nie wiem, w jaki sposób, ja już nie pamiętam, jaki był sposób między moją ciocią a tym wojskowym, że on w końcu też, ciotka chyba przekazała mu jakąś wiadomość, ja dostałem jakąś kartkę.
    </section>
    <section>
        <time>10256</time>I on, jak wrócił do Linzu, to przekazał mi tą… Bo ja się z nim skontaktowałem. Przekazał. No i pomyślałem: – <span style="font-style: italic;">Trzeba jednak wracać, nie ma rady! </span>Niektórzy to planowali dostać się do wojska amerykańskiego, planowali tam gdzieś dalej jakąś sobie drogę życiową obrać. Ja zaplanowałem, że jednak wracam. No i zgłosiłem się. Dostałem od Amerykanów taki dokument i zebrała nas się taka grupka. Amerykany nas wywieźli do Budziejowic w Czechach. Z Linzu do Budziejowic, z Budziejowic pociągiem do Pragi. W Pradze mieliśmy całą noc przerwy, w międzyczasie Rosjanie buszowali po przedziałach i też, jak to oni, albo zegarek, albo jakieś tam ubrania starali się zabrać. I z Pragi później, już na drugi dzień, pociągiem dojechałem do granicy polskiej do Dziedzic. Dziedzice.
    </section>
    <section>
        <time>10380</time>W Dziedzicach był punkt taki zbiorczy. Wyrobili mi dokument, taką przepustkę na kolej do miejsca zamieszkania gdzieś tam. I z taką przepustką, i z takim zdjęciem na przepustce dojechałem do Pionek. Trafiałem na jakieś tam pociągi towarowe, które kierowały się w kierunku Radomia. I tak dojechałem do Pionek. No i spotkanie z mamą. Ale nie powiedziałem, to nigdy nie powiedziałem, że zginęli, mimo że już wiedziałem, że zginęli. Mama oczywiście jeszcze miała nadzieję. Jeszcze tu nawet, w Warszawie, zgłaszała się do Czerwonego Krzyża po wiadomość. Ja jeszcze mam takie dokumenty, gdzie Czerwony Krzyż po jakimś czasie odpisywał, że niestety z przykrością stwierdza, że taki a taki zmarł tego dnia. No tak tam…
    </section>
    <section>
        <time>10483</time><span style="font-weight: bold;">Pan, będąc jeszcze w obozie, nie próbował się czegoś dowiedzieć o ich śmierci? O okolicznościach ich śmierci? </span>Nie, dlatego że trudno było mi. Ja odizolowałem się, byłem już na bloku, byłem w Gusen I. Te Gusen II to od razu spalili Amerykanie. Ten Gusen II, te baraki zostały spalone, bo oni się obawiali epidemii. Tak że ja w zasadzie nie uzyskałem żadnych wiadomości. Nawet, prawdę mówiąc, nie starałem się. Bo wiedziałem, jaką śmiercią zginęli, bo trudno przewidzieć… Inaczej: to była straszna śmierć – głodowa i z przepracowania. Na pewno. I to tak w krótkim okresie. Ojciec w styczniu, a bracia w lutym. Czyli to musiało być, musiała następować taka jakaś masowa. Było słychać, z Gusen I było słychać słuchy, że mordują w Gusen II. Mordują. Może i wymordowali mojego ojca i braci. Jeszcze żyli wtedy. Ale już raczej niemożliwość, dlatego że wcześniej pan Odrobny powiedział, że nie żyją.
    </section>
    <section>
        <time>10605</time><span style="font-weight: bold;">A bracia byli raczej silni dosyć? Bracia starsi? </span>Starszy był taki atletyczny, taki dość silny. A średni to taki jak ja. Średniak, nie za bardzo. Nie przywykli do pracy, do łopaty. <span style="font-weight: bold;">I niczego się pan o nich nie dowiedział już po…?</span> Nic nie dowiedziałem się. Żadnej wiadomości już nie uzyskałem. Tutaj dwa lata temu, jak byłem na pielgrzymce do Mauthausen, w naszej grupie była taka pani, której ojciec zginął w Gusen, a mąż też obozowicz. I ona mi, to już było w ambasadzie polskiej w Wiedniu, ona podeszła do mnie i zaczęła zagadywać, że jej mąż to coś pamięta z tego okresu, kiedy byliśmy w Gusen w tym baraku. Ponieważ ten mąż to był taki inwalida, który już nie chodził i leżał, ja starałem się od niej dowiedzieć jakichś szczegółów więcej. Ona mnie jakoś nie bardzo starała…
    </section>
    <section>
        <time>10738</time>Najpierw umówiła mnie na następny miesiąc. Później, jak się pokazała na zebraniu naszym comiesięcznym, to mnie znów odsyłała na następny miesiąc. I tak w zasadzie ja czekałem na jej wiadomość, żeby się porozumieć z jej mężem, i nie doczekałem się. Bo ona już w ogóle nie przychodzi na te zebrania i nie mam żadnej wiadomości. <span style="font-weight: bold;">A jak byliście jeszcze razem w Gusen II z braćmi, z ojcem, to mieliście w ogóle możliwość, żeby trochę się spotykać, rozmawiać razem? Czy każdy był oddzielnie?</span> Nie było warunków, żeby porozmawiać. Bo po pracy, tak jak mówię, były różne… Albo trzeba było się ogolić, albo ostrzyc, albo trzeba było iść od czasu do czasu do łaźni. Nie, te rozmowy były krótkie. Raczej trzymaliśmy się razem, staraliśmy się razem jakoś trzymać, ale takich rozmów o przyszłości to nie było. <span style="font-weight: bold;">Ale jakoś się wspieraliście nawzajem?</span> No wspieraliśmy się tylko. Tak, no tak właśnie.
    </section>
    <section>
        <time>10848</time><span style="font-weight: bold;">Kto był, tak psychicznie, najsilniejszy z was?</span> No, ach! Ten mój średni brat, ten Zdzich właśnie. Był taki bardziej, starał się właśnie jakoś trzymać wszystkich w kupie. No ale widać było, że ojciec coraz bardziej słabł. <span style="font-weight: bold;">Że stracił taką motywację też do życia?</span> Tak. Rozmawialiśmy między sobą. Ten tata, że trzeba jakoś pomóc mu. – Ale jak można mu pomóc? Jak tu pomóc, jak też żeśmy na jednej i tej samej drodze? <span style="font-weight: bold;">A byliście na jednym bloku?</span> Na jednym bloku. <span style="font-weight: bold;">Acha, czyli jednak przebywaliście po pracy razem. </span>Tak. <span style="font-weight: bold;">I spał pan cały czas z bratem? </span>Z bratem spałem, właśnie z tym średnim. Ojciec z tym starszym bratem spał oddzielnie tam gdzieś dalej. W każdym razie przed apelem czy przed jakieś tam… czy po pracy jakieś tam rozmowy były, ale króciutkie. Nie pamiętam już jakie.
    </section>
    <section>
        <time>10941</time><span style="font-weight: bold;">A po jakiemu rozmawialiście z braćmi w obozie? </span>No to już raczej albo po francusku, albo po polsku. W zależności od sytuacji.<span style="font-weight: bold;"> Zwracaliście trochę uwagę, że jesteście tak razem?</span> <span style="font-weight: bold;">To była taka nietypowa sytuacja, że wszyscy razem. </span>Mnie się wydaje, że to niedobrze, że to... Ja żałuje jakoś, że… Może gdybyśmy byli oddzieleni, może by jakoś inaczej się to wszystko potoczyło. A tak to, jak byliśmy na jednym bloku, cała nasza trójka, to i kapo, i blokowy, i inny starali się jakoś nam uprzykrzyć to życie. Tak że nie było… Poza tym w Gusen II nie było przyjaźni, nie było bliskiej osoby, z którą można było porozmawiać. Każdy był taki zmęczony, wymęczony, zastraszony. Nie, to nie było życie! To już była…
    </section>
    <section>
        <time>11050</time>Czerwone światło miał w oczach. Gdybyśmy byli osobno, może by inne komando. A tak to trafiliśmy do tego samego komanda. No nie wiem. W każdym razie tak się nam ułożyło życie. Los tak chciał. <span style="font-weight: bold;">Często pan o tym myśli?</span> O, wiele razy! <span style="font-weight: bold;">Z czasem jakoś to nie osłabło? Nie odeszło od pana? Lat tyle minęło, ciągle jeszcze to powraca.</span> O, powraca! Im starszy człowiek, tym bardziej powraca. To, te całe przeżycia. Nie do opisania! Ta ciężka praca nie do opisania. I te warunki. <span style="font-weight: bold;">A mama co tam? Jak mama w obozie sobie radziła? W Ravensbrück?</span> Mama została przydzielona do fabryki koło Berlina. Sachsenhausen chyba.
    </section>
    <section>
        <time>11159</time>Tam pracowała w fabryce zbrojeniowej. Jakieś tam przekładali urządzenia, jak to przy taśmie. Trzymała się. Mama była taka, mimo trudnych warunków, ale jakoś przetrzymała. Jakoś dała sobie radę. <span style="font-weight: bold;">Leon Chmielewski z panem był w obozie? Jak jego losy tam się toczyły?</span> On wrócił. Z Leonem to miałem nieprzyjemną sprawę. Bo już jak pracowałem w tej spółdzielni dziewiarskiej po powrocie z obozu, któregoś dnia nawiązaliśmy kontakt. Bo on też tam mieszkał w tym samym budynku i mnie przekazał te zdjęcia. W każdym razie miałem od niego adres, gdzie go mogę znaleźć. I on mieszkał na Żoliborzu, gdzieś tutaj przy placu Wilsona. Gdzieś tam u siostry mieszkał. I ja, już jak pracowałem w tej spółdzielni dziewiarskiej, to któregoś dnia umówiłem się, że wpadnę na taką rozmowę. Bo jego siostra jeszcze tam, nie widziałem się z jego siostrą, która też przeżyła.
    </section>
    <section>
        <time>11288</time>No i z tego Koła. Mama mówiła: – <span style="font-style: italic;">Ale wróć wcześniej!</span> Tylko nie na przełaj, przez to żydowskie getto. Te gruzy w zasadzie, bo to przecież… Na Żoliborz trafiłem z Koła i pod tym adresem wpadam, pukam do tego mieszkania, a otwiera mi obcy facet. Otwiera i mnie: – <span style="font-style: italic;">Proszę do środka.</span> Ja od razu… A on mieszkał w takim… wielomieszkaniowej… on zajmował tylko z rodziną jeden pokój, a z przedpokoju były jeszcze dwa mieszkania czy ileś i zajmowali inni ludzie. I mnie od razu do tego pokoju. Okazuje się, że to jest ubek i że na osobę, która mieszkała obok w lokalu, zrobili kocioł. Czekali na niego, aż on przyjdzie. No i dobrze. A ponieważ wspólne jedne tylko drzwi na zewnątrz, a my w jednym pokoju, oni w drugim, czekają tylko na tego faceta. No i czekamy.
    </section>
    <section>
        <time>11396</time>Rozmawiamy, ale to już godzina jedna, druga, trzecia, czwarta. No nic. A jego, tego nie ma, na którego czekają. A my się domagamy, żeby nas wypuścić. Bo co my mamy, nic wspólnego z nim. A oni mówią: – <span style="font-style: italic;">Nie! Trzeba czekać! Trzeba czekać.</span> A w międzyczasie rodzina Leona, też zaniepokojona, dlaczego jakaś tam córka czy wnuczka nie wraca, wpada i zostaje. I tak przeżyliśmy całą noc! Na drugi dzień z rana zaczęliśmy się buntować, bo cały czas oni ten kocioł utrzymywali. Zaczęliśmy się buntować i ten z UB zatelefonował do swojego przełożonego i ten przełożony przyjechał. Zaczęli nas legitymować. Ja miałem jakąś tam widocznie legitymację, że z obozu, że były obozowicz. Leon też. Ale on zauważył, że jesteśmy w wieku poborowym i: – <span style="font-style: italic;">Dlaczego nie jesteście w wojsku?</span> Matko! Zaczął nas straszyć, że nas nie wypuści. Mama nic nie wie, że ja jestem [śmiech] u Leona. No wiedziała, że jestem u Leona, ale nie wiedziała, że taka sprawa się stanie.
    </section>
    <section>
        <time>11515</time>I wybłagaliśmy w końcu. On wziął nasze dane, nasz adres, to wszystko, że w wieku poborowym. Ale my mówimy, że jesteśmy po obozie i nas… że mamy jakieś odroczenie na rok czy dwa od tego całego poboru. A niestety nic. No i wreszcie nas wypuścił. Mama zadowolona wreszcie, że wróciłem. Ja wróciłem do pracy. Ale mama cały czas miała to na uwadze: – <span style="font-style: italic;">Słuchaj, ten ubek powiedział, żeby się zarejestrować w RKU jako poborowy. I dopiero tam domagać się odroczenia ewentualnie z uwagi na pobyt w obozie.</span> No i mama cały czas mnie zwracała uwagę: – <span style="font-style: italic;">Idź się zarejestruj, żeby już mieć spokój. </span>Ja któregoś tam dnia, w przerwie obiadowej w pracy, wybrałem się na Pragę. A pracowałem w Alejach 3Maja za muzeum, teraz jest ten park. Za Muzeum Wojska Polskiego jest ten park, a tam właśnie taka fabryczka była i tam pracowałem. Ja pojechałem mostem pontonowym na Pragę, na Ratuszową. Zarejestrowałem się. A okazuje się, że oni już tego dnia zrobili komisję lekarską.
    </section>
    <section>
        <time>11637</time>Nie uwzględnili żadnych moich papierów, które miałem, że jako były obozowicz. Przeszedłem przez komisję lekarską jako zdolny do wojska i już mnie nie wypuścili z tego RKU. Mama nic nie wie, w pracy nic nie wiedzą, ja jestem tu, w tym, już jako poborowy do wojska. Ubłagałem tego jakiegoś tam Polaka podoficera, że ja przecież muszę załatwić swoje sprawy osobiste najpierw. Dostałem przepustkę na jeden dzień, na pół dnia w zasadzie, bo to z rana, a wieczorem musiałem wrócić. Szybko pojechałem do pracy, że taka sprawa, że wcielony do wojska. Pojechałem. Mama – rozpacz! Jako jedyny żywiciel. Bo mama chorowała już, była taka już biedota. Zdjęcie tylko dostałem.
    </section>
    <section>
        <time>11711</time>Jako jedyny żywiciel – należało mi się odroczenie. Ale wojsko wtedy potrzebowało widocznie swoich żołnierzy. Na drugi dzień musiałem wrócić na Ratuszową. I stamtąd nas zabrali do takiego punktu i wcielili nas do Wojska Ludowego, ale do KBW, czyli Korpus Bezpieczeństwa Wewnętrznego. Do KBW! Leon też tak wpadł. I jednostka moja w Poznaniu. Jako rekrut, po dwóch miesiącach już nas brali w teren. Razem z tymi ubekami i milicjantami goniliśmy samochodami po tych lasach. Szukanie tych akowców czy bandytów, no nie wiem. W każdym razie nieprzyjemna sprawa. Co nas to nie dotyczyło, a musieliśmy wykonywać rozkazy. A wysiedlaliśmy ludność z Zielonej Góry niemiecką.
    </section>
    <section>
        <time>11820</time>Z dworca do wagonów i do granicy niemieckiej. Takie zadania czysto polityczne. Hasła „Trzy razy tak” wtedy. No mama zaczęła, ponieważ rzeczywiście była chora i rzeczywiście nie miała warunków egzystencji, a ja jako jej jedyny żywiciel miałem podstawę do tego, żeby być zwolnionym. W związku z tym zaczęła się starać o moje zwolnienie z tego wojska. Raz poszła na tą Ratuszową z jakimiś dokumentami, złożyła dokumenty. Powiedzieli: – <span style="font-style: italic;">Dobrze. Proszę przyjść za tydzień czy za miesiąc. Proszę przyjść. Postaramy, załatwimy. Załatwimy. </span>Przychodziła drugi raz znów. Gdzież! Dokumenty gdzieś zapodziały się. – <span style="font-style: italic;">Trzeba czekać, trzeba czekać.</span>
    </section>
    <section>
        <time>11903</time>W końcu mama, a ja już ósmy miesiąc jestem w wojsku… Ósmy czy dziewiąty miesiąc nawet. Zbliżała się zima, Boże Narodzenie. Mama któregoś tam dnia poszła na Ratuszową, żeby dowiedzieć się, jak moja sprawa wygląda. I w końcu załatwili ją odmownie. I wychodząc, mama zapłakana spotkała przy wejściu radzieckiego oficera. Jakiegoś majora. Nie wiem, mama się nie zna na oznakach, ale był taki dość poważany, bo tam ci żołnierze przy nim to stali na baczność. I taką zapłakaną mamę zapytał: – <span style="font-style: italic;">Czego płacze?</span> I mama opowiedziała tą historię, że ja jestem w wojsku, że jedynym żywicielem, że byłem w obozie, że z tego powodu też odroczenie mi się… On: – <span style="font-style: italic;">Nie! Chodź mamo z powrotem. </span>Tam nakazał, oczywiście wszystkich postawił na baczność, nakazał wszystkim jakieś tam sprawy załatwić i powiedział do mojej mamy: <span style="font-style: italic;">– Nie martw się! Za tydzień czy dwa twój syn wróci. </span>
    </section>
    <section>
        <time>12019</time>I faktycznie wróciłem na Boże Narodzenie. Zwolnili mnie z wojska! <span style="font-weight: bold;">A ile trwała ta służba wtedy?</span> No, trzy lata. Trzy lata. I to KBW to było takie wojsko, które ciągle było w terenie i mieliśmy śmiertelne przypadki. Wojska ginęły. Z naszej kompanii to kilka osób straciło życie. To była taka nie za bardzo służba. I nie wiadomo dla kogo [śmiech]. <span style="font-weight: bold;">Dla komunistów? </span>Dla komunistów, tak. No ale co człowiek miał zrobić? No, KBW. Ja mogłem inaczej postąpić? To nie z własnej woli. <span style="font-weight: bold;">A jak się pan czuł? Znowu pan był w jakichś barakach, w tłumie ludzi. Nie wracały panu trochę te obozowe wspomnienia w tym wojsku? </span>W tym wojsku nie. W tym wojsku służba to była służba wartownicza. Oprócz tej w terenie to była jeszcze służba wartownicza. A wartowaliśmy w Rawiczu przy więzieniu, na zewnątrz oczywiście.
    </section>
    <section>
        <time>12128</time>Na noc nas brali do służby, a z rana na dalszą jakąś pracę. A to w kuchni, a to przy obieraniu kartofli. Takie wojsko było wtedy. A przez cały… osiem miesięcy czy dziewięć… to na obiad była non stop kasza jako drugie i kapuśniak na pierwsze jako zupa. I kasza z gulaszem. Na śniadanie śledź, łyżkę cukru, łyżkę marmolady [śmiech]. Tak że kombinowaliśmy. Że ja czasami na tej kuchni, jak się… takiego miałem kolegę właśnie z Koła , który też mieszkał na Kole. Dobraliśmy się razem i zaczęliśmy kombinować. Bo to krucho z jedzeniem. Ja nie otrzymywałem paczek od mamy, bo to przecież krucho było jej samej. Głodowałem trochę. I chciałem jakoś trochę inaczej sobie to życie w tym wojsku…. No i on też taki trochę cwaniakowaty. Razem.
    </section>
    <section>
        <time>12225</time>Jeszcze jednego dobraliśmy z Pragi. I tak w trójkę, jak tylko było na ochotnika, kto się zgłasza do kuchni, to my występowaliśmy. I tam w kuchni oprócz tego, że była ciężka praca, bo tam trzeba te kotły to wszystko. Zmywanie. To wszystko. Ale oprócz tego ćwiartowaliśmy mięso do tego kotła, no i czasami taką część schabu czy słoniny… Szła na nasz rachunek. I tak się dożywialiśmy. Wieczorem już po posprzątaniu, po capstrzyku już, urządzaliśmy sobie na patelni. I czasami nawet oficer dyżurny przychodził do nas na kotleta. Tak że dawałem sobie radę jakoś w wojsku. Bo już po tym obozie byłem trochę obeznany, trochę wycwaniony i dawałem sobie radę.
    </section>
    <section>
        <time>12306</time><span style="font-weight: bold;">A niech mi pan powie jeszcze, jak pan powrócił do tej rzeczywistości po wojnie? Bo mówił pan o spotkaniu z mamą, że no nie umiał pan jej powiedzieć…</span> Jak wróciliśmy tutaj, do Warszawy, najpierw, tak jak wspomniałem, zatrzymaliśmy się u ciotki. Ona tam miała, córka jej miała znajomą, która pracowała w spółdzielni mieszkaniowej WSM. Zresztą ja tu należę do tego WSM-u. Warszawska Spółdzielnia Mieszkaniowa. I ona tam w sprawach lokalowych, załatwiała te sprawy. Bardzo przyjemna pani, która starała się nam pomóc, żeby uzyskać oddzielne mieszkanie. Przysługiwały nam jakieś punkty, bo to wszystko było teraz – czy był w obozie, czy ile miesięcy był w obozie, czy stracił kogoś. No i to wszystko była jakaś punktacja. I ona bardzo starała się, żeby nam przydzielić mieszkanie.
    </section>
    <section>
        <time>12411</time>I rzeczywiście przydzieliła nam. I mieszkaliśmy na Kole już, obok ciotki. Już we własnym mieszkaniu na Kole. I już tu po wojnie do 1955 roku mieszkałem na Kole z mamą. Przed ożenkiem. Praca była. Staraliśmy się jakoś przeżyć z mamą. <span style="font-weight: bold;">W jakiej mama była formie psychicznej po wojnie?</span> Chorowała. Zresztą zmarła na nowotwór wątroby w 1961 roku. I to tak raptownie zachorowała. Chorowała dłuższy czas, ale nie było wtedy takich, żeby to było można rozpoznać chorobę, przypadki takie. Krótko chorowała. Okazuje się – dostała żółtaczki. Do szpitala. Operacja woreczka żółciowego. Ale okazuje się, że tam już rak był bardzo zaawansowany. Niestety zrobili jakąś tam przepustkę, żeby to jakoś ulżyć, ale to rokowanie było najgorsze. No i chyba po dwóch czy po trzech tygodniach zmarła.
    </section>
    <section>
        <time>12567</time><span style="font-weight: bold;">Niech pan opowie o tej swojej pierwszej pracy.</span> Tą pierwszą pracę, to tak, jak mówiłem. Jestem dziewiarzem, a bez wykształcenia. No i pomyślałem, że trzeba się starać o jakieś, jakąś szkołę ukończyć w końcu, bo to… I zapisałem się na wieczorową szkołę gimnazjalną, licealną, wtedy w takim baraku za placem Zbawiciela. Teraz jest tam Trasa Łazienkowska zrobiona, ten barak już nie istnieje. Ale tam za kościołem była kiedyś szkoła. Gimnazjum i liceum dla dorosłych. I w ciągu dnia w pracy trochę, po pracy przeglądałem notatki, książki, uczyłem się trochę podczas pracy. A praca była od siódmej do piętnastej. Po piętnastej szybko przebrałem się, chciałem zjeść tam jakiś obiad czy kupiłem sobie coś do jedzenia. No i na piątą chyba już do szkoły do godziny dziewiątej chyba, wieczorowo uczyłem się.
    </section>
    <section>
        <time>12681</time>Tak właśnie najpierw gimnazjum, później liceum, zrobiłem maturę. No i pomyślałem o jakimś kierunku. A miałem kuzyna, który ukończył SGGW. I on mówi: – <span style="font-style: italic;">Słuchaj! Po co będziesz się męczył, wiesz tam. </span>Bo ja smykałkę miałem, żeby iść gdzieś na samochodowy, jakieś tam. On mówi: – <span style="font-style: italic;">Co się będziesz tam męczył. Idź na geodezję. Kartografia, geodezja –</span> mówi. – <span style="font-style: italic;">Byś miał taką pracę siedzącą ewentualnie. </span>No geodeta to nie jest siedząca, potrzeba w terenie. No ale kartografia to, aj! Zdecydowałem się, że na ten kierunek. I tak ukończyłem właśnie geodezję i kartografię jako kierunek studiów. I zatrudniłem się, a to jeszcze był nakaz pracy wtedy. Po ukończeniu studiów dostałem nakaz pracy. Ale to gdzieś na wschodzie, gdzieś na kolei. Jako geodeta na kolei. Gdzieś na wschodzie, gdzieś tam pod granicą już białoruską. Ponieważ jestem trochę głuchy na jedno ucho, więc geodeta na kolei nie nadaje się.
    </section>
    <section>
        <time>12787</time>Jak pociąg by jechał, to ja go nie usłyszę i mogę stracić życie. Zacząłem się starać o zwolnienie. I uzyskałem zwolnienie z nakazu pracy z uwagi na wadę słuchu. I podjąłem pracę w przedsiębiorstwie geodezyjnym, ale na miejscu, w Warszawie, tuż przy… na Marszałkowskiej, przy… jak ten bank na Marszałkowskiej, przy… A mniejsza z tym gdzie. Tam, gdzie ten napad był taki, może pani pamięta z czasów… A nie, nie pamięta pani, pani dzieckiem była. <span style="font-weight: bold;">A kiedy pan poznał swoją żonę?</span> Żonę poznałem w szkole. Razem uczyliśmy się, razem zdaliśmy. No i tak jakoś nas przybliżyło do siebie, że pobraliśmy się w 1958 roku. Pobraliśmy się. Z Warszawskiej Spółdzielni Mieszkaniowej złożyłem wniosek o przydział większego lokalu. I dostałem przydział lokalu na Kole, na trzypokojowe z kuchnią.<span style="font-weight: bold;"> Z mamą mieszkaliście?</span> Z mamą, tak. I to były ostatnie chwile mamy właśnie wtedy.
    </section>
    <section>
        <time>12916</time><span style="font-weight: bold;">A żonie pan mówił od razu o swoich przeżyciach? </span>Tak, że to mieszkanie, które dawne starałem się umieścić teściową do tego mieszkania, które zajmowała moja mama, ale to było już za trudne do zrealizowania, bo ona nie miała meldunku warszawskiego, a wtedy jeszcze obowiązywały meldunki warszawskie. Tak że to nie była taka prosta sprawa. Nie można było z okolic bez meldunku. <span style="font-weight: bold;">Pytałam pana, czy jak pan poznał żonę, to od razu opowiedział jej pan o swoich obozowych przeżyciach, czy raczej niechętnie pan o tym mówił?</span> Z żoną? Żona też była w obozie. I teściowa była w obozie. Tak że rodzina obozowa [śmiech].<span style="font-weight: bold;"> Ale w ogóle jak pan się czuł właśnie po wojnie z tymi wszystkimi przeżyciami? Czy pan o tym mógł swobodnie mówić czy raczej nie wracał do tego?</span> Nie miałem, w pracy, jak opowiadałem o swoich przeżyciach w obozie, to nie chcieli wierzyć.
    </section>
    <section>
        <time>12993</time>Oni byli już, bo to byli… Ja byłem jako trochę straszy, bo już po wojsku, po obozie. A pracowali ze mną świeżo upieczeni, z naboru już powojennego. To byli młodzi ludzie i oni przyjmowali to, że byłem w obozie, że jak opowiadałem o przeżyciach nawet z ciekawością. Jak opowiadałem im o swoich tych wszystkich, to byli ciekawi. Ale nic poza tym, nic poza tym. <span style="font-weight: bold;">Ale w ogóle jak wyglądał ten pana powrót do życia po obozie? Jak pan się czuł? Czy pan miał jakieś lęki, jakieś problemy takie psychiczne?</span> Lęki psychiczne to są do końca życia już. Nie, specjalnie nie miałem żadnych takich. Czasami jakieś senne marazmy jakieś tam się śniły. Ale to nie powodowało żadnych jakichś tam. No jest jakaś nerwica, na pewno jest. Nerwica wegetatywna. No bo tak mam napisane: „nerwica wegetatywna”. Ale to nie jest choroba.
    </section>
    <section>
        <time>13095</time><span style="font-weight: bold;">Czyli nie widział pan u siebie bezpośrednio takich skutków?</span> Nie! Specjalnie nie. No wtedy byłem młody człowiek jeszcze, dwudziestoparoletni, to tam jeszcze się nie odczuwało. Ale teraz okazuje się, że to wszystko wraca, te właśnie. W udach, w kręgosłupie. Okazuje się, że ten kręgosłup to już jest taki, lepiej nie mówić. <span style="font-weight: bold;">A w pana nastawieniu do życia, do ludzi coś to zmieniło, że pan był w obozie? </span>Rodzina moja pochodziła z Warszawy. Z pokolenia wszyscy są warszawiakami. A tu powojenne pokolenie tych, którzy tutaj mieszkają, to są wszystko osoby, które skądś przyszły, nie z Warszawy. Ja nie mam kontaktów takich z ludźmi, starymi warszawiakami czy przedwojennymi warszawiakami.
    </section>
    <section>
        <time>13182</time><span style="font-weight: bold;">Ale ja się raczej pytałam o to doświadczenie obozowe. Co jakby z tego w sumie wynikało dla pana w dalszym życiu, że pan przeszedł jako młody człowiek przez takie straszne doświadczenia? </span>No na pewno to nie jest łatwe. Staram się przekazywać te przeżycia, pamięć młodym. Dlatego chodzę na te zebrania. Tam, w tej szkole, teraz mamy takie wspólne czasami zebrania z młodzieżą. Nie należałem do żadnego związku czy do partii. Po prostu nie było czasu na to. A poza tym po takich przeżyciach to nie. Człowiek chciał już być spokojny, prowadzić swoje sprawy.<span style="font-weight: bold;"> A denerwował się pan, jak pan pierwszy raz jechał do Mauthausen? Przeżył pan to mocno?</span> Tak. Bo to Leon właśnie mnie tak…
    </section>
    <section>
        <time>13281</time>Z Leonem akurat jechaliśmy i trochę się denerwowałem. Bo Leon już kilka razy bywał, bo on wcześniej tam do tego klubu należał. Ja później. Z tego Żoliborza, straciłem z nim kontakt. Ja kilka razy nawet, kiedy mieli te zebrania, starałem się. Ale on tam raz bywał, drugi raz nie bywał. A tam nie było takich znajomości, ja nie miałem takich znajomości obozowych jak teraz. I jak jechaliśmy, to już jak ja się zdecydowałem ten pierwszy raz pojechać, to trochę czułem taką bojaźń, że to wracam tam, na miejsce tej całej tragedii. I to krematorium. I te wspomnienia. Tak że to nie było łatwe. To było przeżycie po prostu. Ale on tylko się tam pytał: – <span style="font-style: italic;">Heniek, czy to… ale zadowolony jesteś, że zobaczyłeś ten Gusen i Mauthausen po wyzwoleniu? No zadowolony!</span> Gdzie ja mogę być zadowolony z tragedii rodziców i braci, z rodziny?! <span style="font-weight: bold;">A nie był pan zaszokowany tym, jak Gusen wygląda? </span>Zaszokowany byłem. Bo naprawdę to nie powinno było być.
    </section>
    <section>
        <time>13400</time>Tam sobie wille wymościli Niemcy, Austriacy. I z tego Gusen II miejsce… Bo to nie wiem, jak pani, była pani w Gusen? Ten Memoriał jest? To Gusen I był na prawo od Memoriału, a Gusen II był na lewo. I to już nie istnieje. Tam to już w ogóle z lewej strony Gusen nie istnieje. Tak że ja po powrocie, córka już po studiach też chciała ze mną któregoś tam roku pojechać i zobaczyć. No i pojechaliśmy, i zobaczyliśmy. Zobaczyliśmy tyle tych tablic w krematorium. Pomyślałem, że może trzeba jakąś tam tabliczkę też umieścić swoją dla przypomnienia. I tak przykleiliśmy taką tabliczkę. W tej chwili, szóstego jedziemy znów razem. <span style="font-weight: bold;">A co, jakby pan tak miał opowiedzieć krótko, to co było takie najgorsze w tym obozie, w tamtym doświadczeniu dla pana? W całym tym pobycie w obozie? Poza tym, że oczywiście stracił pan... </span>Odizolowanie, samotność.
    </section>
    <section>
        <time>13519</time>Samotność i rozpacz. Strach, że każdego dnia mogę nie doczekać. I ciężka praca. Tak że to nie jest… To siedzi w człowieku. W jakimś sensie odmieniło tak to życie takie swobodne. Człowiek czuje zawsze ten strach, który tam gdzieś głęboko siedzi. <span style="font-weight: bold;">Trudno to opisywać słowami. </span>Tyle lat i mimo wszystko. <span style="font-weight: bold;">A jaki jest pana stosunek właśnie do tego, co się działo w Warszawie, do Powstania? Jak pan to ocenia?</span> Do Powstania? Ja uważam, że to Powstanie było niepotrzebnie. Zbyt lekceważąco to całe nasze dowództwo wojskowe popełniło. Popełniło błąd na pewno! Bo raz, zniszczyło całe pokolenia wspaniałych ludzi, całą młodzież. A poza tym straty nie tylko osobowe, ale materialne. Gruzy.
    </section>
    <section>
        <time>13725</time><span style="font-weight: bold;">A w obozie się trochę o tym dyskutowało? Ci starsi więźniowie rozmawiali? </span>W obozie to, jeśli mówiliśmy, jeśli w ogóle naszą chwilę znaleźliśmy, jakieś chwile odpoczynku i trochę radości, to raczej wspominaliśmy obiady, które tam nam rodzina robiła, mama. Rosół, pomidorówka, pierogi. A, takie rzeczy. Każdy tam wspominał swoje czasy, to tak nam ślina leciała do żołądka. Ale nie było dużo takich momentów. Raczej człowiek był osamotniony. Zresztą ja osamotniony zostałem po tym, bo ja byłem przyzwyczajony z tym bratem. A tu raptem zostałem jak gdyby odłączony. <span style="font-weight: bold;">Już potem nikogo takiego w obozie, żadnej takiej bliskiej przyjaźni nie było?</span> Nie było. Nie było czasu nawet. Nie było czasu.
    </section>
    <section>
        <time>13827</time>Przyjaźnie się zawiera w pracy. A u nas, w tym Gusen, w tym Sankt Georgen praca była taka, że tam nie można było jakoś zaznajomić się bliżej. Bo tam to była praca w kamieniu. I tam każdy przeżywał swój dzień oddzielnie. To nie można było. <span style="font-weight: bold;">Było dużo ludzi różnych narodowości?</span> Narodowości. Może i Polaków było sporo i więcej. Trochę Francuzów, trochę Jugosłowian, Rosjanów. Ale to każdy miał swój. Polacy trzymali się razem, Rosjanie swoje, Francuzi też swoje. Tak że w zasadzie z Francuzami tam też niewiele rozmawiałem, bo niewiele było czasu. A nie było możliwości. <span style="font-weight: bold;">To nie było tak, że jak przyjechaliście z Warszawy, to jacyś starzy więźniowie się właśnie interesowali? Pytali was, co tam się dzieje w Warszawie? Wyrażali jakiś swój stosunek do Powstania czy nie było w ogóle takich? </span>
    </section>
    <section>
        <time>13929</time>Jak przyjechaliśmy z Warszawy do obozu? <span style="font-weight: bold;">Jakieś mieliście w ogóle kontakty z tymi starymi więźniami wtedy? Jakieś rozmowy były? </span>Ja nie miałem. Moi bliscy też nie mieli takich kontaktów. Zresztą człowiek był zastraszony, nie wiedział, gdzie się skryć przed tą przemocą, która przerażała nas. Tak że o takich wolnych rozmowach i o Powstaniu nie było… Nawet później, na bloku, to się nie mówiło nic o Powstaniu. <span style="font-weight: bold;">Mówił pan o takich swoich pierwszych spotkaniach ze śmiercią jeszcze przed obozem, że to był taki szok dla pana. A jak się traktowało śmierć w obozie? Bo była na co dzień, prawda? </span>Człowiek zobojętniał. Raz, że był przybity tą zgrozą.
    </section>
    <section>
        <time>14024</time>To pamiętam, jak na bloku czasami w nocy, no różnie bywało. Człowiek był przeziębiony, czasami trzeba było w nocy wyjść z bloku do latryny. I to jak biegaliśmy tą ścieżką do latryny, to też był bardzo niebezpiecznie. Bo kapo dyżurowało w nocy i też kijem po plecach, głowie albo dawało, albo uśmiercało takich właśnie. Bo uważali, że jak ktoś w nocy już wychodzi, to znaczy, że już ma kłopoty z żołądkiem albo z jakimiś innymi. I tych właśnie, takich słabszych więźniów likwidowali. Ja kilka razy byłem świadkiem, jak do tej latryny leciałem. Była w kącie taka przegroda z desek zrobiona na wysokości prawie półtora metra i tam wrzucano trupy, które zmarły nocą w bloku. I czasami było słychać jęki osób, które jeszcze nie umarły, które jeszcze żyły, które tam zostały już wyniesione z uwagi na to, że już robił pod siebie, brudził w bloku, już nie mógł w ogóle w bloku być.
    </section>
    <section>
        <time>14156</time>Po prostu takich ludzi wyrzucano z bloku. Wyrzucano. A obojętnie, czy żył, czy już umarł, to niestety nie miał prawa powrotu na blok. Już go tam, ewentualnie tam kapo robili z nim porządek. Ewentualnie topili albo zabijali. Albo wrzucali tam, jak już był taki dogorywający, on tam dogorywał w zasadzie. Tak że człowiek zżył się z tym i już dla niego było normalne to, że tam jęczy, że to jeszcze żyje. Ale to już nie sprawiało takiej emocji jak dzisiaj przy jakichś tam wypadkach czy… To była straszna rzecz. <span style="font-weight: bold;">Mówił pan, że był pan w pewnym okresie już prawie „muzułmanem”. A co to właściwie znaczyło „muzułman”, „muzułmanin” w obozie? Bo młodzi ludzie już tego nie rozumieją. </span>Muzułmanin, to jest ważne. Człowiek, który już nie nadaje się ani do pracy, ani do życia. To już jest chodzący trup, który nie ma już żadnych mięśni, tylko kości i po prostu on już, stan jego był nieodwracalny, on już nie zdawał sobie sprawy, gdzie on jest.
    </section>
    <section>
        <time>14270</time>Można go było pchnąć, to on się przewrócił, on już nie panował nad sytuacją. To była już głodowa śmierć. To była właśnie… muzułman, głodowa śmierć. <span style="font-weight: bold;">Skąd się wzięła ta nazwa?</span> Muzułmana. Ostatnio, jak byliśmy na… No właśnie! Skąd się wzięła? <span style="font-weight: bold;">Ale nikt nie wie, skąd się wzięła?</span> Nie wiem właśnie, skąd się wzięła ta nazwa, ten muzułman. <span style="font-weight: bold;">Ale od razu się ten język obozowy poznawało i wtedy się już tak mówiło?</span> Tak. No to od razu widziało się muzułmana. Jak już on nie mógł chodzić, tylko leżał albo brudny, zapaćkany swoimi fekaliami czy jakimś tam. No nie człowiek już, no po prostu. <span style="font-weight: bold;">Patrzyło się na nich jak… </span>Ale jeszcze żył. Jeszcze żył. Ale to już jest stan taki nieodwracalny, że oni umierali już w samotności i w swoim… Był już w swoim świecie po prostu. I kto wie, czy moi bracia czy ojciec też nie byli właśnie w takim stanie, kiedy ich likwidowali. To trudno, jak jest tyle miesięcy.
    </section>
    <section>
        <time>14373</time>Do stycznia, do lutego to jest. Od października. Październik, listopad, grudzień, styczeń luty – pół roku prawie. To już tam, w Gusen II, nie dało się żyć. W tej chwili są dane, które mówią, że tylko trzy procent więźniów przeżyło to Gusen. Zresztą ja tu mam taki… odpisy z tych dokumentów, gdzie całe stronicowe są nazwiska, a wszystkie są wykreślone, tylko tam ze dwa, trzy nazwiska, które żyją. <span style="font-weight: bold;">A to dlatego, że była taka bardzo ciężka praca czy w ogóle?</span> Ciężka praca. Ciężka. <span style="font-weight: bold;">I czy też ta załoga tam była bardzo taka sadystyczna?</span> Śmiertelność była bardzo duża. I było ciężką pracą. Bo to była właśnie nie tylko. Raz, same warunki. Poza tym to wszystko trzeba było dźwigać, to wszystko trzeba było na własnych plecach przesuwać.
    </section>
    <section>
        <time>14468</time>Nie było maszyn, wszystko człowiek robił. Kopał, przesuwał, ładował, wyładowywał, drążył. To nie było łatwo przeżyć. <span style="font-weight: bold;">Ale pan sam o sobie też mówił, że już był bliski też takiego zmuzułmanienia w pewnym momencie, tak? </span>Nie, ja jakoś… No, na tej pajdce chleba jakoś i na tej misce zupy no blisko byłem. Kości były widoczne. Tak że… Ale jakoś się trzymałem. Poza tym może ja nie opowiedziałem, ale jeszcze na tym drugim bloku, ten pan Odrobny… Pisarz z tego bloku drugiego poszukiwał takiego pomocnika do prac sztubowych, to znaczy na bloku. To znaczy z kuchni przyniesienia kotłów, ewentualnie porządku na bloku, zamiatanie czy wyrównywanie tych koców. Bo tam blok pierwszy, pierwszy… drugi to był taki blok, gdzie byli więźniowie, ale już na posadach.
    </section>
    <section>
        <time>14585</time>I oni tam mieli swoje już prycze pojedyncze, mieli zasłane łóżka, koce, trzeba było wyrównać te koce. I tam właśnie pan Odrobny mnie jakoś do tego pisarza zakomenderował. Zarelegował?, przepraszam [śmiech]. I kilka, może ze dwa tygodnie, do czasu wyzwolenia. Do czasu wyzwolenia, chyba tak. Tam już dostawałem drugą porcję zupy, bo u siebie na bloku dostawałem zupę i u niego dostawałem, już na tym bloku, drugą zupę. Tak że byłem w stanie jeszcze wsiąść do tego pociągu i pojechać do Linzu. <span style="font-weight: bold;">O własnych siłach?</span> O własnych siłach, tak. <span style="font-weight: bold;">A czy było coś, co panu jakoś pomagało przetrwać? Na przykład czy pan modlił się, był wierzący? To miało jakieś znaczenie w obozie? </span>Nie, ja nie pochodzę z takiej rodziny religijnej.
    </section>
    <section>
        <time>14679</time>To znaczy, jesteśmy katolikami, ale ja nie pochodzę z takiej religijnej. Ja tam nie modliłem się. I tam nie słyszałem nawet. Może tam na bloku ,w cichości ktoś tam się modlił, ale tak pokazowo nie. Nie było to, nie słyszałem. <span style="font-weight: bold;">Czyli pan uważa, że pan przetrwał dzięki trochę takim zbiegom okoliczności, tak? Że trafił pan do szpitala? Czy jakaś taka siła w panu była, która…</span> Takie trzy zbiegi okoliczności. Takie trzy. Że najpierw ten… To to. To może mnie się wydaje, z tej pozycji, teraz mnie się wydaje, że ten uraz, co to spowodowało, że ja przeżyłem. Ten uraz właśnie. Bo już byłem w kontakcie z polskim lekarzem i później z tym przejściem do Gusen I.
    </section>
    <section>
        <time>14781</time><span style="font-weight: bold;">Myślał pan, męczyło to pana potem, że właśnie pan przeżył, a bracia nie? I dlaczego tak los zdecydował?</span> Los zdecydował. No tak i los zdecydował. Tak mi się wydaje, że to tylko los. Łut szczęścia po prostu. Tak warunki jakoś się ułożyły, że przeżyłem. <span style="font-weight: bold;">Ale całe życie pan pamięta o swoich najbliższych. Mówił pan, że codziennie pan wraca myślą.</span> Codziennie. I codziennie tak jak pani ciocia: – <span style="font-style: italic;">Dlaczego wróciliśmy do tej Polski? Po co wróciliśmy do tej Polski? </span>Ale niestety nie da się to jakoś przetłumaczyć czy wytłumaczyć, po co wróciliśmy. Może ułożyłoby się i jakoś inaczej to życie? A zresztą ta wojna też tam im trochę dała poznać się. Ale nie za wiele.
    </section>
</article>