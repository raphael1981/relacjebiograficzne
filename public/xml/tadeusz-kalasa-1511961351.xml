<?xml version='1.0'?>
<article>
    <section>
        <time>0</time>Dominik Czapigo: Archiwum Historii Mówionej. Spotkanie z panem Tadeuszem Kałasą, urodzonym... Proszę podać datę.Tadeusz Kałasa: W 1917 roku.DCz: Nagranie w Warszawie. Nagrywał będzie Dominik Czapigo.I tak jak rozmawialiśmy. Proszę, żeby pan opowiedział o swoim życiu.TK: No tak. Ja w tym czasie teraz sięgam do stulecia firmy, piekarni „Kuracyjna”. Początek działania tej firmy to był rok 1910. Piekarnia powstała... Pierwsze działania piekarni to były pod Konstancinem, w Jeziornie. I tam dziadek przekazał nam swoje sposoby fermentacji, od prowadzenia których zależy jakość pieczywa. Okazało się, że ten teren konstanciński ma bardzo dobrą wodę do picia dla wszystkich ludzi w Konstancinie i okolicach. Ja to osobiście z żoną stwierdziliśmy, że w domu, jak piliśmy herbatę i tam piliśmy, będąc w Konstancinie, to herbata miała dużo lepszy smak. I wtedy zacząłem penetrować, dlaczego dziadek tak dobrze... Wtedy jego firma cieszyła się tak dużą popularnością u ludzi, którzy przyjechali się leczyć. Okazało się z moich dociekań, że wtedy powstała piekarnia „Kuracyjna”. Dla tych wszystkich... Nazywa się „Kuracyjna”. Dla wszystkich tych, którzy się kurują, leczą. Przychodzili po pieczywo, przychodzili po chleb i mówili, że samo to, że w tej piekarni mają pieczywo, już stwarza im lepsze samopoczucie i czują się lepiej. Dlatego się nazywała piekarnia „Kuracyjna”.Potem następny etap to jak dziadek już umarł. Przejął piekarnię ojciec mój, Aleksander Kałasa, który w kilku miejscach w Polsce, znaczy w Warszawie, pod Warszawą zaczynał swoją karierę, że tak powiem, prowadzenia piekarni. To było, najpierw miał piekarnię w Otwocku, a więc pod Warszawą. Tam urodziła się moja siostra, która już umarła. Ja się urodziłem wcześniej, ale w Warszawie. A potem ojciec stamtąd przejechał, przeniósł swoją firmę do Warszawy, na ulicę Rozbrat 40. Ale to nie była jego firma własna, tylko prowadzona była ze spółką, że każda… Dwie osoby były w spółce, prowadzili produkcję własną w tej jednej piekarence. To było bardzo uciążliwe. Wobec tego ojciec potem uzyskał zgodę i uruchomił piekarnię na ulicy Narbutta 4 w Mokotowie. I oczywiście my przenieśliśmy całą rodziną. Pamiętam w tej piekarni wiele takich szczegółów, o których chciałbym powiedzieć, bo wydaje mi się, że to może interesować społeczeństwo.DCz: Oczywiście.TK: Tak. Rok 1926. Co to było?DCz: Przewrót majowy.TK: Tak. Był przewrót majowy. I wtedy ojciec na Narbutta prowadząc piekarnię, przyjął zamówienia na chleb do Belwederu. Prosili, żeby mu dostarczać ten chleb do Belwederu. Tam nie był jeszcze Piłsudski wtedy, tylko to były tam no władze, władze... Nie policyjne, tylko wojskowe Polski, na której czele stał prezydent Polski. Martwiliśmy się, jak wyjeżdżał, dlatego że była ogromna strzelanina. To się tak mówi, że był taki przewrót wewnętrzny, ale trzeba również wspomnieć – czytałem ostatnio w prasie wspomnienia – że wtedy, w tych rozruchach Piłsudskiego zginęło w Warszawie pięćset dwadzieścia osób. My to wiedzieliśmy. To wiedzieli rodzice. To powodowało może niechęci do Piłsudskiego, ale w konsekwencji chyba przeważyła jego rola w odbudowie, w przejęciu Polski po stu dwudziestu trzech latach nieobecności naszej na mapach europejskich. Nie było nas. Sto dwadzieścia trzy lata. I zarówno on, jak i Dmowski wtedy, Sikorski, wszyscy razem zgodnie, choć różnili się w poglądach, wszyscy razem do tego doprowadzili.Praca była bardzo ciężka wtedy. To jest dwudziesty... W ubiegłym wieku, w latach dwudziestych. Była bardzo ciężka. Robotnicy wszystko musieli robić ręcznie. Ciasta, ręcznie przesiewanie mąki, piece starego typu, których obsługa była bardzo trudna. Paliło się drzewem na trzonie. To trzeba było potem wygarniać, czyścić. No bardzo ciężka, skomplikowana praca. No i wtedy ojciec mój i piekarze warszawscy, myślę, że to taki był ruch w Polsce, postanowili poprawić umaszynowienie piekarni. W jaki sposób? No najważniejsze to maszyna do robienia ciasta, maszyna do siania mąki no i dojść do jakiegoś innego pieca, do których ojciec mój dopiero doszedł w latach trzydziestych. Ale to już o tym się myślało.Co to spowodowało? Jakie stanowisko pracownicy piekarni u ojca wtedy zajęli? Zareagowali strajkiem. Piekarze zaczęli strajkować, bo bali się, że stracą pracę.DCz: Przez maszyny, tak?TK: No tak. Jak maszyna wejdzie, to jeżeli do wygniatania ciasta trzeba było cztery osoby... Tylko do tej jednej czynności. 300 kilo, w takiej dużej skrzyni ręcznie się to robiło. Że stracą pracę. No i ogłosili strajk. Ja już miałem tyle lat, że pamiętam, jak w nocy ojciec prowadził produkcję. Robotnicy robili, no bo też chcieli zarobić. Przylecieli w nocy. W nocy szum. Przylecieli do ojca, bo przyszedł odpocząć trochę w mieszkaniu. Z rewolwerami, żeby ich wypędzić z pracy. Ale ojciec zszedł, jakoś tam załagodził tą sprawę, rozumiejąc, że robotnicy no mają prawo się bać. Ale ich zapewniał: – Pracy nie stracicie. Nie będzie mniej pracy. Będzie większa produkcja, będzie łatwiej pracować.DCz: I zaufali mu?TK: No i zaufali mu. To taki był incydent, charakteryzujący taką no współpracę ze związkami zawodowymi.No to potem ojciec, jak przeniósł się z piekarnią na ulicę Narbutta... Nie, to już było na Narbutta. Zainstalował tam tę maszynę do robienia ciasta, ludzi mniej nie brał. Okazało się, że zwiększała się produkcja, ludzie na tym nie stracili, pracownicy, tylko mieli lżejszą pracę. Tam jeszcze, na Narbutta, był piec, tak, starego typu piec. Taki piec, w którym się paliło drzewem. W środku to trzeba było myć potem ten piec takim specjalnym pomiotłem, wygarniać te węgle niedopalone, oczyścić tą komorę. To była bardzo ciężka praca. I wtedy, w roku 1930 ojciec mój wybudował piekarnię na ulicy Racławickiej. Ta, o której w tej chwili mówimy, że też miała swoją historię przeżyciową. Powstanie, po powstaniu. (1; 00:10:00) Ale to o powstaniu będę proponował oddzielną rozmowę może, choć ona na pewno wykazuje pewną ciągłość.DCz: Dobrze.TK: I tak, tu nawet zdjęcie panu pokazywałem... Było zdjęcie, 1930 rok. 1930 rok było poświęcenie piekarni na ulicy Racławickiej.DCz: A na Narbutta została skasowana?TK: Na Narbutta została skasowana. Bardzo ciekawie pan się pyta, bo była taka zasada, że jak zmieniali piekarze, właściciele w tym czasie lokal, to wyburzali piec, żeby nie zostawić konkurencji, która powstawała. Bo piekarni w Warszawie było i tak dużo.DCz: No tak.TK: I tak było dużo. Roboty były bardzo ciężkie. I ciągle trzeba pamiętać, że wszystkie piekarnie, ale nie tylko piekarnie, mieszkania były ogrzewane węglem. Tak że to dopiero teraz się skasowało. Na Racławickiej dopiero teraz, jak odebrałem tą piekarnię, to wprowadziłem gaz, bo tak ciągle opalało się drzewem i węglem.DCz: A na Narbutta pod jakim numerem była ta piekarnia?TK: Numer cztery.DCz: A tam teraz...?TK: Nie, teraz już jest dom. Tam był dom budowany, budowany dom był w 1908 roku. Bo był taki napis duży na tym domu. Tam to budował cukiernik, który zadowolił się tylko tym, że na parterze miał duże pomieszczenie i produkował lody. No a ojciec tam produkował chleb.DCz: I ten budynek stoi cały czas?TK: Nie, już teraz nie ma. Teraz jest już zabudowany. Budynek duży jest. Tego domu już nie ma.DCz: Dobrze. To Racławicka. Jesteśmy na Racławickiej.TK: No jesteśmy na Racławickiej.DCz: Który rok otwarcie tej...?TK: To był rok 1930. Ojciec żył jeszcze pięć lat. Umarł w 1935 roku.DCz: To jak marszałek.TK: Który?DCz: Piłsudski też w tym roku zmarł.TK: Piłsudski, tak. Tak jak marszałek Piłsudski.DCz: No właśnie.TK: Pamiętamy pogrzeb. Jak to było uroczyście. Pożegnanie, społeczeństwo było podzielone, naprawdę.DCz: Proszę opowiadać, bo to też bardzo ciekawe.TK: Było podzielone. Jedni uważali... Na pewno zasługi Piłsudskiego na ten rok 1917, 1918, 1920... Że zostaliśmy wpisani..., że umiał współpracować zarówno z Dmowskim. Nie tylko z Dmowskim. Z Sikorskim, z którym potem się pożarli tak, że już, jak ta wojna ostatnia się zaczynała, no to już Sikorski był w opozycji, doprowadzony do tego, że musiał wyjechać z Polski w ogóle. Wyjechał do Francji no i tam miał duże znajomości w sferach politycznych, w sferach wojskowych i z tego powodu potem, jak trzeba było uciekać z Polski... Może to mocne słowo. Wojsko uciekało, rząd uciekał. To wtedy on tam był już wprowadzony w ten rynek. Ale to już jest inna sprawa, niewiążąca się z moją wypowiedzią w tej chwili.Co teraz?DCz: No właśnie. Ta dygresja była na temat Piłsudskiego, ale mówiliśmy o otwarciu piekarni w 1930 roku. I co dalej?TK: – W 1930 tam był już nowy piec wprowadzony. Tu gdzieś jest na zdjęciach ten piec. Ogrzewany rurkami tzw. Perkinsa, co znaczy, że komora... Nie paliło się tam węglem ani niczym, tylko rurki Perkinsa...DCz: Z wodą.TK: ...które przenosiły temperaturę... Dochodziły do temperatury ponad dwieście stopni i ogrzewały to pieczenie. Więc to już było bardzo sprawne w obsłudze. Dużo było łatwiej, produkcja się zwiększała, była walka o jakość pieczywa. Ojciec mój i potem ja też starałem się ją wygrywać. No i tak się doszło, tak się doszło do wojny. A jeszcze przed tym, już po śmierci ojca... Ojciec wybudował jeden piec, a ja wybudowałem w 1939 roku, w styczniu, drugi piec.DCz: W 1939?TK: W 1939 roku, w styczniu. Więc w roku wojny. I dlatego to mnie bardzo dobrze – i inne piekarnie też tak robiły – pozwoliło bardzo dobrze przygotować się do ewentualnych trudności w zaopatrzeniu podczas zbliżającej się... Bo te kroki ciągle były coraz bliżej.Choć nie mogłem zrozumieć nigdy, że żadne... Dlaczego to społeczeństwo zachodnie, Francja, Anglia, nie wiem, Ameryka daleko... Dlaczego nie widzieli, jak Hitler się zbroi? Ile samolotów buduje. Nam się wydawało – mieliśmy, nie wiem, trzysta tych samolotów – że to jest bardzo trudno, a on zaczął operować tysiącami samolotów.Pierwszego dnia wojny, w 1939 roku, to już o godzinie piątej ładowałem chleb. Pracownicy mi pomagali do furgonów, które rozwoziły pieczywo, a nad nami latają samoloty. Wylecieliśmy wszyscy na podwórko, patrzymy, co się dzieje, a okazało się, że za chwilę bomby leciały, że byli już Niemcy nad Warszawą. Bo to była taka szybka wojna, jak się wtedy nazywało. Samolotowa. I tak rzeczywiście, tak rzeczywiście było.Przygotowanie piekarni do wojny wtedy... Nie bardzo było. Dwa tygodnie właściwie to jakoś tak trwało. Po dwóch tygodniach piekarnie stawały, bo nie mieli mąki, no. Dlatego ja potem w czasie wojny wybudowałem od siebie (01; 0:17:07) większy magazyn na mąkę. Magazyn, w którym mogłem przechowywać do sześćdziesięciu ton mąki.DCz: O, to duży magazyn.TK: To to było wtedy przed powstaniem sześćdziesiąt ton mąki u mnie w magazynie.DCz: A magazyn też był na Racławickiej czy...?TK: Magazyn wybudowałem podczas wojny, na Racławickiej. Ponieważ tak było, że na terenie Mokotowa nie było magazynów mąki. Najwięcej było na Woli tej mąki. Były magazyny mąki. Władze cechu w porozumieniu z władzami miasta... I tu chcę wspomnieć Starzyńskiego. W porozumieniu ze Starzyńskim, który, nim go aresztowali, zdążył jeszcze odbyć rozmowy z grupą znanych działaczy politycznych u siebie w gabinecie. Oczywiście to utajnione było. A przypominam dlatego, że potem ci ludzie... Już wtedy mówił im Starzyński: – Pamiętajcie, że my przegraliśmy bitwę, ale nie wojnę. My musimy się szykować do wojny teraz, bo taka jest nasza powinność. My byliśmy z jednej strony wdzięczni Starzyńskiemu za to, że został z nami, że nie uciekł z Warszawy, choć samolot na niego przygotowany czekał w lasach pod Warszawą. On powiedział: – Nie, ja muszę być ze swoimi warszawiakami. I został. Po tych rozmowach jeszcze również nawiązać kazał swoim pracownikom kontakt z zarządem cechu piekarzy. Dlaczego? Dlatego, że przewidywał, że piekarze muszą się przygotować na zwiększoną produkcję. Że muszą się przygotować, ich biuro się musi, Warszawa się musi przygotować na chleb na kartki. No i tak rzeczywiście było. Ta współpraca została tam rozpoczęta z zarządem cechu piekarzy. No i potem się to wspaniale udawało przez cały okres wojny. Ta współpraca na przykład po to, żeby walczyć z Niemcami o większy przydział mąki dla miasta. (1; 00:20:00) Bo oni mieli nadurząd nad naszymi urzędami i wyznaczali, ile mąki mogą dać. Tylko wprowadzili jeden gatunek chleba, tzw. sitkowy i to wszystko szło na kartki. A żeby jeszcze, ja wiem, może utrudnić... Ale oni to przez oszczędność... Nie pozwalali pieczywa gorącego sprzedawać, świeżego, tylko na drugi dzień.DCz: A dlaczego?TK: Dlatego, że ludzie mniej będą jedli.DCz: Ach tak.TK: Taką mieli kalkulację, między innymi, wyliczeniową.DCz: I tak rzeczywiście było, że sprzedawało się ten chleb?TK: Co mogłem, to sprzedawałem w piekarni. Ludzie z kartkami przychodzili, kartki się wycinało… kartki się wycinało, nalepiało się tam w sklepach po sto. Miałem chyba ze czterdzieści jeszcze tych sklepów na mieście, które obsługiwałem, tak jak każda piekarnia. Więc to było przygotowanie do tego... Do tego, żeby tyle mąki kupić, trzeba było postarać się o kredyt w banku. Ja się postarałem. Ostatniego dnia przed... Ale tu już dochodzę do powstania, tak...?DCz: Proszę iść swoim tempem. Później możemy wrócić. Ja pamiętam, o czym rozmawiamy, więc...TK: Ustaliliśmy w urzędzie miasta, że dostaniemy dodatkowe przydziały mąki. Ja miałem wtedy możność zmagazynowania 60 ton mąki. I ostatni samochód... Nie samochód, tylko platformę mąki, na której jechałem... Nie mogłem przejechać przez Aleje Jerozolimskie, dlatego że Niemcy uciekali z Warszawy. Urzędnicy niemieccy uciekali z Warszawy. Widziałem wtedy, siedząc na workach z mąką na tej platformie, na której miałem cztery tony mąki, jak uciekali piekarze niemieccy z Warszawy. Pomachaliśmy sobie rękami. Było ich dziewiętnastu. Dobrze mówię? Nie, dwudziestu jeden było Niemców prowadzących piekarnie w Warszawie i sto osób Polaków, prowadzących piekarnie. Do ostatniej chwili tą mąkę się ściągało. O czwartej wjechałem do podwórka z tą mąką, no a o piątej po obiedzie, o piątej godzinie zaczęło się powstanie. No ale z jednej strony byłem przygotowany do tej mąki, tak że prowadziłem dużą produkcję, na ile mogłem. Chyba po trzy tony dziennie pieczywa, chleba, tego na kartki. Ludzie przychodzili z innych dzielnic, bo też w Mokotowie się znaleźli. Wycinałem kartki i im to wszystko sprzedawałem po cenie.Ta współpraca z władzami administracyjnymi, bo tak jak powstańcy już mieli władze administracyjne, układała się bardzo dobrze. Jak zobaczyli, że u mnie już tej mąki nie jest dużo, że mi się kończy, co ja ciągle im mówiłem. Bo wydawałem wojsku po prostu na zapotrzebowanie, ile potrzebowali chleba. Armii Krajowej. Dawali mi pokwitowania. Wszystko zginęło, spaliło się. W tej chwili nie mam, ale taką działalność prowadziłem. W pewnym momencie przychodzą do mnie też władze wojskowe Armii Krajowej, ktoś tam, odpowiedniej, nie wiem, rangi człowiek i powiada: – Słuchaj, na ulicy Podchorążych... Tam jest piekarnia. Nie ma piekarnia, bo to była niebieska. - I jest mąka. No to powiadają tak: – W nocy uruchomimy ludzi, którzy... Każdy ile będzie mógł, w torbach po pięć, po dziesięć kilo będzie przynosił i z tego będziemy jeszcze chleb piekli. Ja na to oczywiście poszedłem. Rozliczałem się z wojskowymi. Nie brałem żadnych pieniędzy za przerób, tylko powiększałem tą pulę jeszcze produkcji.DCz: No tak.TK: Ale byli też ludzie zwykli, którzy przychodzili do mnie i przywozili z terenów podwarszawskich... Zboże zbierali. Były kopki, bo to było wtedy, w kopkach jeszcze stało. Przynosili te kopki, wymłócali i mnie przynosili ziarno, a ja miałem młyn do mielenia mąki, do mielenia ziarna na mąkę. No i znowu tą drogą też tam trochę się tej produkcji...No tak. Powstanie jakie było, to pan na pewno wie. Jak to było, jak to wyglądało.DCz: Ale proszę jednak opowiedzieć o powstaniu tak z perspektywy pana właśnie jako piekarza. Nie tylko tej współpracy, ale tego, co się wtedy działo. Wiem, ale nie wiem wszystkiego. Myślę, że czegoś się dowiem.TK: Jak ja widziałem ludzi uciekających, Niemców również. Tabory wojskowe. Ranni byli czy coś. Samochodami, wozami. Przez Aleje Jerozolimskie, jak tam stałem z tą mąką. To ja myślę sobie: no to Boże kochany, to może będzie tak, jak było w roku 1916 czy 1917, że Niemcom łatwo było broń zabrać. No bo tak było, że Niemcy rzucali broń. Byle tylko ich nie ruszyć, a oni oddawali broń. Ale to się nie powtórzyło. To się nie powtórzyło wcale.DCz: Tym razem tak.TK: Tym razem się nie powtórzyło to, a wydawało się, że to Niemcy... Bo Rosja, rosyjskie wojska są tuż tuż, na drugiej stronie Wisły. Bo tak przecież było, że byli na drugiej stronie Wisły. No ale nic, gra polityczna spowodowała, że cztery miesiące później... Bo Mokotów... Powstanie w Mokotowie upadło wcześniej o cztery dni niż ogólnowarszawskie. Mokotów 28 sierpnia, no a powstanie zaczęło się… upadło dopiero 2 października. 28 września, a powstanie parszawskie 2 października. Cztery dni później.DCz: Tak.TK: Myśmy zupełnie nie byli na to przygotowani, że może do tego dojść, że nas wypędzą z domu. Do tego... nie wiem… Władze nasze polityczne, polskie, powstańcy chyba wiedzieli, że to się tak może skończyć. Chyba wiedzieli. Wręcz przeciwnie. Niemcy co rusz to ogłaszali, że kto chce wyjść z Warszawy z Polaków, nie w wojsku będących. Tylko kto chce tylko wyjść. – Jutro o dwunastej zawieszamy strzelanie, spokojnie wychodźcie.DCz: I państwo którego wyszli z Warszawy?TK: Zaraz panu powiem. Pisemka, które dostawaliśmy z Armii mówiły, że wokół Warszawy nie ma ludzi. Wszystkich Niemcy wywieźli. No i teraz jesteśmy... Jeszcze miałem tam chyba z tonę mąki, w piecu miałem chleb. Nie mogłem już piec mocniej, dlatego że okazało się wtedy, że Niemcom było bardzo łatwo wyszukać piekarnie, bo leciał dym albo stała kolejka przed bramą. I na przykład trzeciego dnia powstania… trzeciego dnia powstania czołg niemiecki... Jeszcze nie byliśmy okopani przy ulicy Belgijskiej. Nie wiem, czy pan zna na tyle Mokotów? Niemcy byli na Madalińskiego. A więc tam myśmy w ogóle nie doszli, a oni stamtąd zaczęli robić wypady. A my... Na rogu Belgijskiej to były już nasze wojska obsadzone. Siedzieli w mieszkaniach, obsadzone były te tereny, ale czołg mógł wjechać. No i czołg, jak wjechał, zobaczył, że ludzie stoją. To na co? (1; 00:30:00) Ano, na chleb czekają. To wysiedli z tego, wyskoczyli. – Alles raus! – zaczęli krzyczeć. Wszystkich ludzi, którzy wyszli na to alles raus zastrzelili na miejscu.DCz: Przed pana piekarnią?TK: Przed piekarnią, bo była w oficynie piekarnia. Ludzie, nie wiem, którzy czekali na chleb też pewno zginęli, pracownicy zginęli. Zginęły dwie córki właściciela piekarni, bo matka była, nie zdążyła wyjść jeszcze na podwórko. Tylko na ten krzyk wolniej wychodziła. Córki wyszły szybciej. Ona zobaczyła, że jej córki już stoją pod ścianą no i karabiny, i leci już na ziemię, leży. Zabili ich tam. I tak w wielu piekarniach warszawskich. W wielu piekarniach warszawskich. Również w mokotowskich. Zginęło...Trzeci głos: ? (01; 0:31:07), pamiętasz?TK: Ja mam listy tych piekarń, które... Piekarzy, których zgonili i zginęli, ich pracownicy. To mam całe listy. Z którymi się chciałem włamać do Muzeum Warszawskiego, ale jakoś za mało mam energii i na razie tego jeszcze nie uczyniłem, nie uzyskałem.A komin był doskonałym wskaźnikiem, w co strzelać. To były takie... Myśmy to nazywali „krowy”. Pneumatycznie wyrzucane – jak ja rozumiem po swojemu – na krótką odległość. Nie wiem, pięćset metrów, czterysta, może trzysta. No to w Alejach Jerozolimskich... A moja piekarnia była przy Racławicka 5. To jest przy Puławskiej. No i ten komin lecący. To moja piekarnia dwukrotnie została ostrzelana tym pociskiem. Ale w komin nie trafili.DCz: „Krową”, tak?TK: Tą „krową”, tak.A było tak, że głos, że leci, szybciej biegł niż ten pocisk. Czyli słyszało się, ja nie wiem, może dwie minuty, może trzy minuty wcześniej jak leci. I dlatego moja kuzynka, która się przygotowywała akurat do rodzenia – w mieszkaniu leżała – zerwała się jakoś i wyszła z mieszkania, a w to miejsce walnął pocisk. Została uratowana tym. Bo się to słyszało. (1; 0:32:53-1;00:33:17 dygresja na temat szybkości obecnych pocisków).I koledzy z Armii Krajowej... Miałem tam kolegów, znajomych. Jak nas wypędzili... Jak już wiedzieli, że jutro już muszą, bo nie mają broni, nie mają się czym bronić, to Mokotów upada. 28 sierpnia (01; 0:33:37). Propozycja: kanałem do Śródmieścia uciekajmy. I rzeczywiście dużo Armii Krajowej w kanał na rogu Wiktorskiej, ale nie Puławskiej, tylko... Tam pierwsza ulica... Przed Szustra w każdym bądź razie. Tam kanał był otwarty. Myśmy z żoną już tam poszli, a ona była w pierwszym miesiącu ciąży. I dumaliśmy nad tym: mamy wejść czy nie? To samo moja mamusia. Ale nie zdecydowaliśmy się. Okazało się, że to uratowało nas, bo tych ludzi, którzy tam wchodzili, Niemcy potem wyśledzili. Do kanału dochodziło się ulicą Wiktorską. I oni potem... Trzeba było do Puławskiej tym kanałem dojść i pod Puławską się szło dalej. No a Niemcy siedzieli przy Madalińskiego. Jak odkryli, że tam ludzie uciekają, to wrzucali karbid albo granaty. I wiem, że tam była ogromna masakra tych ludzi, którzy... Z tych, co stali z nami tam nad tym włazem, co poszli, to już więcej nie zobaczyłem.(2; 00:00:00)TK: Chcesz mówić?Trzeci głos: A co ja mogę powiedzieć? Ja tylko mogę powiedzieć, że...TK: Jak to? Doszliśmy do rogu, rozdzielili nas, kobiety oddzielnie...DCz: Czyli rozdzielili państwa, tak? I do Pruszkowa ta droga czy gdzie indziej?Trzeci głos: Ja nie miałam jeszcze ubrania przywiezionego z Marszałkowskiej, więc wyszłam w kurtce męża. W jednej kieszeni miałam ćwiartkę ? (2; 00:00:29), a w drugiej kieszeni miałam kostkę cukru. Więc wyglądałam dosyć pokaźnie. I ta dolmetscherka, jak nas sortowali, to powiedziała temu, co... Oficerowi...TK: Ale to już jak was do Pruszkowa zawieźli.DCz: Nie, nie. To pani, proszę.Trzeci głos: ... że jestem w którymś tam miesiącu ciąży. Dobrze powiedziała, bo zrozumiała, że od którego miesiąca oni nie biorą na roboty, tylko zwalniają. No i zwolnili mnie. Przeszłam do kobiet, które zostają jakby... Nie do wywiezienia w każdym razie do Rzeszy.DCz: Nie na roboty.Trzeci głos: – Nie na roboty. Później przeszłam cały szmat wypędzenia...DCz: I gdzie pani...?Trzeci głos: ? (2; 00:01:25)DCz: A pan? Bo już wtedy państwo byli rozdzieleni? Nie szliście razem?Trzeci głos: Wszyscy razem byliśmy w jakiejś wiosce.TK: Wyszliśmy z bramy. – Pod ten czołg wychodzić wszyscy. Nic nie zabierać. No i w zasadzie to nie byliśmy przygotowani – tak jak żona mówi – żeby coś jeszcze wziąć. Jakieś jedzenie. No nic, zupełnie. Jakiś garczek do jedzenia, wody się napić. Wyprowadzili nas jakieś dwieście metrów od piekarni. Tam stanęli. Ale to było wojsko, nie gestapo. I kobiety na lewo, mężczyźni na prawo. I one poszły wszystkie. Było ich razem chyba ze dwanaście, bo były kuzynki, były moje siostry. A my zostaliśmy. ? (2; 00:02:23), piekarze z nami, którzy pracowali w piekarni no i tam jeszcze ludzie. I w pewnym momencie przynoszą chorego człowieka, na drzwiach leżącego. Takie duże drzwi. Ja tak patrzę, rozglądam się. Niemców nie widzę, człowiek jest. Trzeba go jakoś tutaj wykorzystać, że jest z nami, jest wśród nas. Kiwnąłem na nich. Ośmiu z nas. Wzięliśmy te drzwi i gonimy za nimi.DCz: Za kobietami?TK: Za kobietami. Ja za żoną, za moją mamą, za siostrami. Idziemy razem. Już jesteśmy. No to już jest lepiej, że jesteśmy razem, prawda?DCz: Tak.TK: A ci, co zostali tam przy tym, to ja nikogo już z tych ludzi nie zobaczyłem. Potem pogonili (2; 00:03:17) ich do sprzątania jakiegoś, gdzieś. Nie wiem. Musieli zginąć, bo ich nie widziałem. No a myśmy doszli do wyścigów konnych. Tam spędziliśmy jedną noc chyba. Rano się budzimy. Leżeliśmy gdzieś na ziemi. Obok mnie ktoś nie żyje. Na drugi dzień czy trzeci dzień szykują transport. Samochody. Nie transport, tylko piechotą. Okazuje się, że tak nas pognali do przystanku kolei elektrycznej. Opacz. W Opaczy, zdaje się, była taka stacja ostatnia. I wsadzili nas do pociągu i dojechaliśmy do Pruszkowa. No i tam się odbywało to, co żona mówi.DCz: Selekcja taka.TK: Ta selekcja taka. A ja trochę się tam wyślizgnąłem im. Dlatego, że, nie wiem dlaczego, miałem jakieś ? (2; 00:04:30) spuchnięcie to takie. Miałem spuchnięty łeb taki. No i tam jesteśmy, tu już nas rozdzielili. Ja też do wywożenia. Żonę zostawili, moją mamę zostawili. Młode tam były dziewczyny, no to one też do wywiezienia. Zawołałem siostrę sanitarną, żeby mnie do pogotowia, zaprowadziła do lekarza. A to było już wtedy, kiedy dużo ludzi do Pruszkowa szło z Warszawy, bo powstanie warszawskie 2 października już przyjęło porozumienie z Niemcami, że się wycofują, bo nie mają czym walczyć. No ale już mieli dwa, czy trzy dni, czy cztery dni przygotowania się do tego wyjścia. A tu mnie od razu wyganiają. Ja się zgłaszam do komendanta na Polu Mokotowskim, na wyścigach, i mówię, że ja muszę iść do piekarni, bo ja tam zostawiłem trzy konie w stajni. Trzeba je chociaż napoić. A jego to nie interesuje. I już.DCz: I one tam rzeczywiście zostały?TK: No zostały. Trzy konie w stajni zostały zamknięte zewnętrznie.DCz: I co dalej po tym Pruszkowie?TK: W Pruszkowie. Potem nas wywieźli. W konsekwencji znaleźliśmy się w Skierniewicach. No nie tak daleko do Warszawy, ale chciałem bliżej Warszawy mieszkać, ponieważ to tak już był grudzień, styczeń. Liczyło się, że w końcu się ta wojna ruszy. Więc ja pojechałem do Warszawy. Było wiadomo... Od piekarzy i innych wiedziałem, że do Warszawy można dostać przepustkę pod ochroną żołnierza niemieckiego, pod warunkiem że się powie, że ja chcę ewakuować swoje maszyny z piekarni. To było podziwiające dla mnie, bo w końcu Niemcy już przegrywają wojnę, ale jeszcze pilnują, żeby tam wybrać najpierw przed spaleniem jakieś maszyny czy coś, żelastwo, żeby...DCz: Przewieźć do kraju.TK: I wobec tego w grudniu 1944 roku pojechałem do komendy we Włochach. To było trochę dalej na Warszawę jeszcze. Dostałem przepustkę. Wynająłem wóz. Wziąłem przepustkę na osiem osób, wynająłem wóz. A my szybko (2: 00:07:35) pojechaliśmy we dwóch, ja z kolegą. No i ten kierowca, furman, właściciel konia trzeci. Jeszcze zwrócił się do nas jakiś urzędnik z powstania: – Czy mogę z wami jechać? – No, siadaj, jedź. No i tak jechaliśmy do Warszawy. Widziałem wtedy... Przejeżdżaliśmy Noakowskiego. To jest tak przy Politechnice Warszawskiej. Jak chodzili żołnierze z takimi dużymi... Ogniem. Mieli takie, nie wiem, dziesięć metrów czy dwadzieścia. Podpalali Politechnikę. Podpalali książki, bo na parapetach, na oknach stały książki. Prawdopodobnie ktoś wyciągał tam, żeby się schować przed kulami jakimiś. Nie wiem. To oni to wszystko palili. I tak palili po kolei dom za domem. No a ja jadę potem Polną ulicą, przez plac Unii. Jadę dalej i nie wiem, co ja zastanę na Racławickiej. Wszystko było spalone. Kto to mógł spalić? Żaden dom obok nie był spalony. Tylko moja piekarnia i mieszkanie było spalone.DCz: Nic...?TK: I tak było.Trzeci głos: Ale jechałeś tylko tam, gdzie Rosjanie napisali, że miny niet. Nie ma min. To taka była kręta droga.TK: Potem zdecydowaliśmy, że musimy się starać jak najbliżej Warszawy zamieszkać. Wobec tego znalazłem znajomego piekarza, który uruchomił piekarnię w Gorzo... Nie. Jak się nazywał.Trzeci głos: Radiostacja była na obrzeżach Warszawy.TK: Nie w Żyrardowie, tylko bliżej Warszawy.DCz: Ożarów?TK: W Gostyninie.DCz: – Aha.TK: W Gostyninie. Umówiłem się z nim, że ja idę do Warszawy, tam, zorientować się (2; 00:09:48), jak jest. Będę wracał, to do niego wstąpię, bo on chciał, żeby z nim razem pracować w piekarni. Prowadzić tą piekarnię. To mnie bardzo odpowiadało.Trzeci głos: No i była piekarnia. (2; 00:10:00)TK: No i potem znalazłem się... Siedemnastego... Dobrze mówię? Piętnastego stycznia... Czternastego stycznia znalazłem się pod Warszawą, bo zdecydowałem, że jadę odwiedzić kolegę w Zalesiu. Za Piasecznem.DCz: Tak. Zalesie Górne, Dolne.TK: Tak. Jedną noc spędziłem. Rano słyszę strzelaniny ogromne, coraz większe. No to znowuż już piechotą do Warszawy, do Opacza. W Opaczu wsiadłem w pociąg, ten, który kiedyś był na Nowogrodzkiej. Stacja. To Pan pewno nie pamięta.DCz: Nie.TK: Wsiadłem w ten pociąg i jadę. Jesteśmy na wysokości Pruszkowa, a nad nami samoloty lecą i bombardują Pruszków. I tak: kobiety krzyczą, ja siedzę w tym oknie, patrzę, rzeczywiście, że na Pruszków rzucają bomby. A nasz pociąg leci, jak tylko może najszybciej. Ten, który nas do Gorzowa zawiózł. W nas nie próbował strzelać, a tam podobno bombardowali elektrownię. A jednocześnie w Gorzowie, jak doszedłem... Gorzów, dobrze mówię.DCz: Gostynin.TK: Gostynin. Tak. Był nalot i tam na bazarze sporo ludzi zginęło.Trzeci głos: Ty nie byłeś w Gostyninie. Do Skierniewic.TK: – Tych ludzi, którzy są na bazarze...DCz: – Może to był Grodzisk?Trzeci głos: O, Grodzisk.TK: Grodzisk Mazowiecki.DCz: Nie Gostynin tylko Grodzisk.Trzeci głos: To Grodzisk, na pewno.DCz: I tam pan dojechał? Do tego Grodziska. A tam żona była? Tak? Tam pani była?TK: Tam dojechałem. I teraz dalej… I teraz dalej, no co ja tu mam dalej robić? Noc się zbliża. To w Grodzisku, gdzieś tak na peryferiach od Grodziska zapukałem do domku. Tam ludzie mieszkali. Czy mogą mnie przenocować? – A tak, prosimy. Rano się budzę. To już był wtedy siedemnasty chyba. Nie, piętnasty. Widzę Niemców, jak do lasu uciekają grupkami. To mówię: – Dobrze jest. Ale pora na mnie. Bo ja chciałem koniecznie do żony i do mojej mamy dotrzeć, do Żyrardowa… do Skierniewic, przed wojskami niemieckimi, bo wiedziałem, że tam budowano pod Żyrardowem nad rzeczką Rawą, tak? Nie, jaka rzeczka? Budowałem… Ze Skierniewic wozili nas, budowali okopy. To wiedziałem, że tam może być ogromna wojna, a ja chciałem do nich zdążyć wcześniej. No i wyszedłem. Na szosie doganiają mnie. Słyszę polskie rozmowy i jadą wojska rosyjskie i kościuszkowcy. Radość, przywitanie, ale idę dalej. I jak wyszedłem…Trzeci głos: Ale ty wziąłeś konia ze stajni.TK: Wyszedłem i idę przed nimi. Czyli z jednej strony są Rosjanie, z drugiej strony Niemcy uciekają, no a ja w środku. Po to, żeby dojść tam, do żony przed wojną, która tam może być, w tych okopach ogromna. Do Żyrardowa wchodzę, jestem sam, nikogo nie ma. Pusto. Ludzie nawet z okien nie wyglądają. Patrzę, jest stajnia. Wojskowa, niemiecka. Ucieszyłem się, że nie ma wojska, ale są konie. Kupiłem kantar tam na łeb, bo to konie niemieckie z takimi literami H. Miały wypalone na zadach. I zabieram tego konia. – Już – mówię – mam na czym jechać teraz. Myślę, że teraz to muszę już jechać koło torów. A pociągi nie chodziły żadne na tych torach. Wyjechałem kawałek. Nie wiem, ze sto metrów czy dwieście, a tu te takie strzelaniny. Czuję, czuję, jak lecą koło mojej głowy... Koło mnie lecą kule, czyli gdzieś z lasu Niemcy strzelają. No to zeskoczyłem szybko. No i potem już szedłem obrzeżem lasu, nie przy torach. No i rzeczywiście doszedłem… nie do Skierniewic, bo to był… Żona mieszkała... Jakieś dwa kilometry przez taki las się szło na skos. No to ja z tym koniem idę, już nie siadam na niego, za uzdę go trzymam. No i wychodzę. Ja patrzę, a przed domem gdzie mieszkają, u tego chłopa cała grupa: Rosjanie stoją i cała gromada, cała moja rodzina stoi. Jak Rosjanie zobaczyli, że ja wychodzę z koniem, to lecą do mnie, a ja im mówię, że ja jestem bieżeniec z Warszawy. No i zaraz ten gospodarz przyleciał, żona przyleciała, że... Nie zabrali mi konia i nie zrobili krzywdy.I potem, jak już konia miałem, to kupiłem na miejscu wóz z jednym dyszlem takim, bo innych nie było. Kupiłem uprząż dla konia i na drugi dzień już wracaliśmy do Warszawy. Tak że ja siedemnastego, osiemnastego byłem już w Warszawie.DCz: Jakiego miesiąca? Jeszcze raz.TK: Stycznia. Stycznia.DCz: Mimo iż wiedzieliście już, że wracacie i tam niczego nie ma, bo jest już spalone...TK: Tak, ale chciałem być jednak tam najprędzej.DCz: I przyjechaliście tam?TK: No i przyjechaliśmy tam. To...DCz: I co dalej?TK: Żona poszła do mieszkania siostry. Jakoś tam. I moja mama. A ja już stamtąd nie wyszedłem, z piekarni. Już tam siedziałem.Trzeci głos: Ale syn się urodził.TK: Codziennie wieczorem wychodziłem na róg Racławickiej i Puławskiej. Po co? Patrzyłem w ilu oknach się lampki palą czy świeczki. Bo prądu nie było. Aaa, już są trzy okna. A tam cztery. Co to znaczy? To znaczy, że ludzie trochę przychodzą. A żeby wjechać do Warszawy, to też nie było łatwo. Ja nie mogłem wjechać do Warszawy powiedzmy sobie Racławicką, tam jak się od szosy jechało, tylko musiałem jechać tam, gdzie pisało, że nie ma już... Oczyszczone jest od...DCz: Min.TK: Że oczyszczone od min. To jechaliśmy do Alej Jerozolimskich i znowu w Emilii Plater. Taką okrężną drogą, bo było oczyszczone.DCz: Yhm. To pani wspomniała. I pan mi powie. Pan mieszkał w tej piekarni na tych zgliszczach, tak? W zasadzie pan...TK: Tak. Ja powiedziałem. Tam miałem ten magazyn, się wybudowałem podczas wojny. Tam miałem schron. To tam siedziałem, że ja już stąd nie wyjdę. No i tak było. Tak że dwudziestego lutego w gruzach uruchomiłem piekarnię.DCz: A jak to się udało? Piec jednak przetrwał jakiś?TK: Piece przetrwały. Na nim leżała blacha z dachu, bo dach był blachą kryty. Spaliło się to drzewo, to leżało. No to się uratował. Ale co z tego? Część budowlana, która się nazywa ekspedycją... To był dach betonowy, no to tam się nie spaliło. No to tu przenieśliśmy produkcję. Piekarze przylecieli. Konia stawiałem między piecami, bo tam był jakiś dach dla niego. I zacząłem sprzedawać pieczywo, produkować chleb.DCz: A mąka? Skąd była? Jeszcze w tym magazynie...?TK: Po mąkę... Miałem wóz... Tym wozem jeździłem do Piaseczna, do młyna. Ale on mówi: – Co ty mi dajesz? Te pieniądze już do wyrzucenia. Za te pieniądze ja ci nie mogę nic sprzedać. A on przejął już chyba z pół roku temu, wcześniej... Przejął ten młyn, cały załadowany mąką i zbożem. No ale mówi: – Bierz mąkę, a potem się rozliczymy.DCz: Czyli zaufał Panu.TK: No zaufał mi.DCz: A miał Pan kogoś do pomocy w tym pierwszym...?TK: Tak, pracownicy przychodzili. Po jednym, po jednym i przychodzili. I już piekarnia była uruchomiona.DCz: Czyli już w lutym...?TK: I remont. I remont dalej, i remont dalej trwał. No i wtedy mieszkanie zrobiliśmy nad piekarnią. Jakoś wydawało się, że to jest łatwiej. (2; 00:20:00)To co? To tyle na razie....?DCz: No nie, możemy iść dalej, bo wiem, że tę piekarnię odebrano w końcu?TK: Tak. No to piekarnię odbudowałem. Od razu poleciałem na Pragę. Tam był urząd polski, gdzie dostałem pisemko. Zgodę na uruchomienie piekarni dostałem, co mnie upoważniało do odebrania ewentualnie mąki przydziałowej, bo piekarnie tak wtedy pracowały.DCz: Z przydziału.TK: Zdumiony byłem w okropny sposób. Jeżeli zobaczyłem, że z Pragi dostaję mąkę w rosyjskich workach. Że jednak i Rosja już tę mąkę jakoś do Warszawy, po tamtej stronie Wisły dostarczała. Ale worki bardzo przyzwoite. Nawet, zdaje się, zachowałem takie opakowanie. Myślę sobie: skąd oni mają tą mąkę? Przecież mąki im Amerykanie nie dawali, Churchill im mąki nie dawał. Skąd ta mąka u nich jest? A oni jednak są. Mieli.No i tak zaczęliśmy prowadzić tą piekarnię. Jak odbudowałem – to był rok 1951 – w Warszawie zaczęli upaństwawiać piekarnie. I znowu, muszę to powiedzieć: inicjatorami upaństwawiania byli pracownicy. Tak, pracownicy. Ci, którzy tak walczyli wtedy, żeby nie mechanizować, bo nie będą mieli gdzie pracować. Już wcześniej czułem, że jestem prześladowany. W czym? No powiem zaraz. W tym, że było pierwsze głosowanie w roku 1946. Ja już byłem wtedy w grudniu, w listopadzie 1945 roku byłem sekretarzem zarządu cechu piekarzy warszawskich. I przyjechał do Polski premier z Londynu. Jak się nazywał?DCz: Miko...., Mikołajczyk, tak.TK: Mikołajczyk. I co powiedział? Przez radio, bo telewizji nie było. – Za mną przyjadą inni. To nam dodawało jakiegoś impulsu. Że my tu, piekarze, my pieczemy chleb, potrzebujemy mąkę, oni produkują mąkę. Dlatego zdecydowali, zarząd cechu piekarzy zdecydował o nawiązaniu kontaktu z Mikołajczykiem. Kto to miał załatwiać? No, Kałasa, bo sekretarz zarządu. No i staraliśmy się, starałem się o widzenie z Mikołajczykiem.DCz: I doszło do skutku?TK: Nie doszło. Wtedy, kiedy spodziewaliśmy się, że dojdzie... Oni mieli duży taki dom sześciopiętrowy w Alejach Jerozolimskich. Ja mam zapisane, pod którym numerem. To był dom, w którym urzędowało stronnictwo ludowe, Polskie Stronnictwo Ludowe. Nie doszło dlaczego? Dlatego, że on był tak prześladowany, że on musiał uciekać z Polski. Okropny był zawód, jak władze polityczne Polski dowiedziały się, że jego już nie ma w Polsce, jego nie ma w Warszawie. Nie wiedzieli, gdzie jest. A jego wywieźli po prostu Amerykanie.DCz: Statkiem.TK: Tak było?DCz: Tak było.TK: No to potem mnie już nie dopuścili do głosowania.DCz: Rozumiem...TK: Tak że te trzy razy tak, które zdaje się było takie jak powinno być, dlatego że dzień przedtem przyszedł do mnie jakiś taki robociarz: – A co pan robi? Mówię: – Widzi pan, w kuchni siedzę, mam numerki. Bo na numery się głosowało. – To pan może pomoże? Na kogo tu mamy głosować? – mówię. – Bo ja piekarz, to ja bym tak koło tego rolnictwa czy coś. Poszedłem na drugi dzień, powiadają: – Pan nie sprawdzał, pana nie ma na liście. Sprawdzałem. Żona sprawdzała. Byłem na liście. Żona głosowała, ja już nie. A na domiar tego później w domu na Racławickiej w Boże Ciało budowałem w bramie racławickiej piekarni ołtarz na Boże Ciało. No to też się naraziłem. No i to wszystko razem doprowadziło do tego, że pierwsza piekarnia upaństwowiona to była piekarnia Kałasy na Racławickiej. Przez zaskoczenie...DCz: Jak to wyglądało? Tak z dnia na dzień?TK: Przyjechała komisja, z którą również był przedstawiciel cechu, bo tak to było. Przedstawiciel ministerstwa chyba i jeszcze policja była. – Tak, przejmujemy piekarnię. Proszę wszystko oddać. Gdzie pan ma pieniądze? – No tu. I tak dalej. Wszystko co do grosza wyliczyłem i wszystko im oddałem.DCz: A oni kwity na to jakieś dali?TK: Tak. Dali mnie pokwitowanie, dali pokwitowanie, które mi posłużyło potem przy rozliczeniu z zakładami piekarskimi, które tę piekarnię prowadziły potem. Ale to też było... Zakłady piekarskie. Ja potem pracowałem w zakładach piekarskich. Jak już nie pracowałem… nie miałem piekarni swojej, to u nich pracowałem.DCz: Ale pan pracował u nich w dawnej swojej piekarni czy...?TK: Nie, nie. Ja siedziałem w biurze, w dziale technologii.DCz: A co się stało z mieszkaniem?TK: Mieszkanie... Do mieszkania po roku chyba czy może dwóch, nie wiem, wprowadzili mi lokatora. Mieszkanie w pasażu, jedna kuchnia na końcu, jeden... Miałem już… Troje dzieci już mieliśmy z żoną. Mieszkała mama, mamy brat. Uznali, że ? (2; 00:27:29) mało zagęszczone, że trzeba tam jeden pokój im zabrać. No i wprowadzili jakiegoś policjanta, którego się nie mogłem pozbyć chyba... Długo. Przez wiele lat. To też było okropnie ciężkie i trudne.No i potem, jak już w tych zakładach piekarskich byłem, prowadziłem zajęcia dla młodych chłopców, którzy uczą się zawodu.DCz: Czeladników.TK: Wykładałem technologię piekarską praktyczną, że tak powiem, i materiałoznawstwo. I nawet doszło do tego, że z całej Polski przywieźli kierowników piekarń. To przywieźli na salę pięćdziesiąt osób z całej Polski, żeby im wytłumaczyć, jak robić, żeby chleb był dobry. To przyjąłem to zadanie, ale za to mi nic nie zapłacili. Takie miałem jedno spotkanie i no potem jeszcze egzamin musiałem przeprowadzać. Naczelny dyrektor koło mnie usiadł no i patrzył, jak ja tam ich ? (2: 00:28:59). A ja po prostu rozmawiałem po koleżeńsku, jak piekarz z piekarzem. I potem mnie to się znudziło, ta praca u nich. Tam nie mogłem pracować, bo wiedziałem, że tyle rzeczy tam niedobrych się dzieje, że ja nie chcę się na to patrzeć.DCz: A jeszcze raz. Jak się nazywała ta instytucja? To były…TK: Warszawskie Zakłady Piekarskie. To ja nie mogłem na to patrzeć. Miałem... Dostałem propozycję do biura projektowania piekarń. Ja nie miałem wykształcenia wyższego, no ale szybko opanowałem... Umiałem czytać rysunki, pracownie były wszystkie. A ja miałem tylko kontrolować pod względem technologicznym. Ruch czy właściwy, czy nie ma kręcenia się tu i z powrotem. Tylko idzie wózek, tu obrabia, tam pieką i tak dalej. (2; 00:30:00) no i tam pracowałem chyba ze dwa albo trzy lata. I tam przychodziły różne informacje z Zachodu o piekarniach, które uruchamiane są w Niemczech w mieście. Próbowałem podziałać w Społem, żebyśmy takie dwa piece sprowadzili. I sprowadzili dwa piece. Jeden do Żyrardowa, drugi do Łodzi. Jeden był opalany na gaz, a drugi był opalany węglem. Do Warszawy nie było gazu, więc ja się interesowałem węglem. To wszystko przyszło elegancko zapakowane. Z biura projektowania piekarń… z biura projektowania piekarń poszedł rysownik i każdą część odrysował tego. No i teraz trzeba było wykonać ten rysunek. Postarałem się o tę dokumentację.Wtedy, kiedy już przyszedł Gomułka... To był rok 1956 i 1957. A rok zanim wyszedł Wyszyński z odosobnienia z Komańczy. Gomułka zrozumiał wtedy, że bez pomocy kościoła nie poradzi sobie ze strajkami, których nie mogli opanować. To zrozumiał. I dlatego wysłał delegację do Komańczy, do Wyszyńskiego, który proponuje mu wyjście i tak dalej, współpracę. A Wyszyński postawił dziewięć warunków. Że inaczej on nie wyjdzie, jeżeli nie pozwolą budować kościołów, jeżeli nie podpiszą umowy z Rzymem. Jak się nazywa ta umowa?DCz: Konkordat.TK: Konkordatu. Jeżeli nie podpiszą. Jeżeli nie wprowadzą religii w szkołach, jeżeli nie pozwolą, żeby w telewizji, w radiu co tydzień, przynajmniej raz na tydzień mszę przekazywali, żeby mogły się... No i oni się na to zgodzili. Wtedy Gomułka zebrał ludzi Warszawy. To było nas tak chyba z milion ludzi. Tak od Królewskiej do Alej Jerozolimskich. Ja jeszcze nie wypowiedziałem pracy w tym biurze projektowym. Słuchałem Gomułkę. On nas zapewnił: – Zwalniajcie się, bo za dużo ludzi po różnych biurach pracuje. Ja wam pozwalam... Przekazuję wam takie... Że możecie na własność kupić warsztat, że macie się budować. Pan wie, co to znaczy? Podstawowa zasada ideologii komunistów jaka była?DCz: Nic...TK: Wspólna własność, wszystko nasze. A to reprezentuje rząd jeden. I to było podstawą między innymi, że mnie upaństwowili też.DCz: No i jak Pan to usłyszał z ust Gomułki, to co dalej się stało?TK: Dalej, co usłyszałem. Jeszcze Gomułka jakoś zapewniał, że: – Pomożemy wam finansowo. A chleb był bardzo potrzebny w Warszawie. Był ogromnie potrzebny. Rzeczywiście ten chleb, który był, był szybko pieczony. Zwiększali wydajność, nie przedłużając czasu pieczenia. No to więcej piec przerzucił, ale nie był dobry, nie był taki, jak powinien być. No to poszedłem do biura projektowego, tam do kolegów architektów. Mówię: – Słuchajcie, ja decyduję się na uruchomienie piekarni w sklepie. I powiedziałem im, jaką ja wizję mam. Mam sklep, taki mały piecyk się postaram, który jest lekki, może stać na stropach. Bo duży piec to ważył z pięćdziesiąt ton. Taki z cegieł, jak się robiło. Całość waży dwie tony. O pojemności czterech metrów. No to na tonę... Wytrzymują stropy to wszystko. No i się zgodzili. Przyjęli moją rezygnację z biura projektowego. Zrobili mi taki rysunek, jak to wyglądać będzie. Że są okna, bo to w sklepie. Okna niezasłonięte, widać, jak się robi w piekarni, jak się odrabia chleb czy bułki jak się odrabia, jak się wsadza chleb do pieca i gorące pieczywo wyrzucałem na stół do sklepu. I to się ludziom wszystko bardzo podobało. Niedługo potem znajoma...DCz: Gdzie to było?TK: Na Polnej.DCz: A, na Polnej. No właśnie.TK: Niedługo potem znajoma, bo leży w szpitalu, na Hożej leżała...DCz: Niedaleko.TK: ...i Gomułkowa leżała. Gomułkowa wychyliła się w okno i powiada: – Piotrek – nie wiem, jak tam na tego kierowcę. – Jedź do Kałasy na Polną, bułkę mi przywieź. Więc tę opinię jeśli żona miała taką, to i on musiał mieć. I rzeczywiście wtedy powstało dużo piekarń w Warszawie. Ja obliczam, że co najmniej przez moją obecność w izbie rzemieślniczej, bo byłem prezesem w izbie rzemieślniczej warszawskiej, to wybudowaliśmy samych piekarń co najmniej sto w Warszawie i województwie.DCz: Takich właśnie prywatnych, nie...?TK: Tak, prywatnych. No wszystko prywatne. Prezydent Warszawy działki przydzielał. Na Żoliborzu, tu, tam, ówdzie. – Co będzie? – Piekarnia. – Dobra. Masz wybudować piekarnię. Do tego doszło, że jak ja dwadzieścia pięć lat temu tu wybudowałem, to tutaj też powiedzieli: – Możesz dostać tą działkę, owszem, ale pod warunkiem, że tu zrobisz wypiek chleba.DCz: Tu, to znaczy gdzie?TK: Tu, w tym domu.DCz: Aha. I tu też był wypiek chleba?TK: Nie, nie było.DCz: Aha. Ale...TK: Nie. Broniłem się przed tym, bo to by było nie do wytrzymania.DCz: No tak.TK: Potem się produkcja zwiększyła. Rzemiosło coraz więcej produkowało tego pieczywa.DCz: I ten zakład na Polnej powstał w 1957 czy jeszcze w 1956?TK: W 1957 roku.DCz: I on już do końca trwał? I Pan do końca...?TK: Do końca trwa. Do dzisiaj.DCz: To na Racławickiej jest piekarnia teraz i na Polnej?TK: Na Racławickiej jest ta piekarnia, którą odebraliśmy. Ile tam? Dwanaście lat temu chyba.DCz: I na Polnej też jest? Czyli są dwie...?TK: Na Polnej jest tamta. Tamta piekarnia ma pięćdziesięciolecie. Powstała pięćdziesiąt lat temu.DCz: No tak, bo jest 1957, to zaraz będzie ta okrągła...Trzeci głos: Nie, tamta jest sto.TK: Na Polnej.Trzeci głos: A, na Polnej pięćdziesiąt.DCz: Tak, tak.Trzeci głos: Ale na Racławickiej sto się zbliża.DCz: Yhm. Mam nadzieję, że taty nie męczę? Ale tata...?Czwarty głos: Nie, tata jest zachwycony przecież, że ma komu opowiedzieć to wszystko.TK: Chyba już skończyliśmy?DCz: Ja myślę, że możemy jeszcze dalej rozmawiać. Jeśli pan będzie dalej opowiadał, to ja...TK: Co ja mogę Panu opowiadać?DCz: Po tym 1957, jak się udało stworzyć tą piekarnię, to podejrzewam, że tak nie było bardzo łatwo, mimo wszystko? Bo z tym Gomułką...?TK: Nie, Gomułka się z tego nie wycofał, ale jego wycofali.DCz: No właśnie.TK: Jego wycofali. Dlatego syn mnie pytał kiedyś... Bo mnie próbowano w siódmej kadencji na posła. A ja powiedziałem: – Ja się nie interesuję. Bo bałem się, że to może być krótkie wszystko. Bo Gomułka zmieniał zdanie. Ale przyjąłem potem w ósmej kadencji i byłem posłem. I dużo dla rzemiosła uzyskaliśmy możliwości podatkowych, obniżenia. Stronnictwo Demokratyczne się tym zajmowało. Było nas trzydziestu siedmiu posłów. Praca główna, to tak jak i teraz widzimy, odbywa się nie na sali, bo na sali to się tylko popisują – ale w komisjach.DCz: To który to był rok, jak Pan został posłem?TK: Ostatni do stanu wojennego. To był, zaraz powiem, 1980 rok. (2; 00:40:00)Czwarty głos: Nie, chyba wcześniej już byłeś posłem. Dwie kadencje byłeś? Czy jedną?TK: Jedną. Ja byłem jedną. W ósmej. Ja siódmej nie przyjąłem, a w ósmej potem... Chcieli mieć piekarza w sejmie. No.DCz: No i udało się.TK: Dobrze mówię, w 198...Czwarty głos: Tata bardzo dużo załatwił. W Warszawie ? (2; 00:40:31)…TK: Mama umarła, to ja…Czwarty głos:…kilkudziesięciu takich małych piekarni, między innymi kilka na Ursynowie...TK: Syn projektował piekarnie. Ile on…Czwarty głos: W całej Warszawie takie małe, osiedlowe piekarnie powstały, rzemieślnicze. Bo przedtem to był... Nasza piekarnia, którą otworzył ojciec na Polnej, był jeszcze Nowakow... Nie, jak on się nazywał, ten na...?DCz: Jest taka piekarnia Nowakowski.Czwarty głos: Nowakowski to duża piekarnia. Ale w Warszawie. TK: Nowakowski to nie…Czwarty głos: Na Bródnie. Jak on się nazywa?TK: Mączyński.Czwarty głos: – Było kilka piekarń takich starych piekarzy. TK: No było.Czwarty głos: Ale nie było możliwości otwierania nowych piekarni. I właśnie wtedy jakoś się udało załatwić. Ponieważ był brak pieczywa totalnie świeżego. Pieczywa na rynku. Powstało kilkadziesiąt takich osiedlowych, małych piekarni.TK: Za Gomułki do ministra przyszły związki zawodowe i był przedstawiciel cechu. Z czym przyszli? Z listą pozostałych piekarń do upaństwowienia. A minister chyba Żydem był, nie wiem. Nie pamiętam nazwiska. Popatrzył na nich: – Najpierw idźcie się do rzemiosła... Może nawet powiedzieli: – Do Kałasy. Jak piec chleb. Więcej do mnie nie przychodźcie, bo wam nie dam żadnej piekarni. To wtedy się uzyskało. Dzisiaj się o tym nie mówi, a ja uważam, że ja mam obowiązek wspominać, bo dzięki temu ja mogłem żonie dawać zamiast tysiąc złotych na miesiąc... Mogłem sto złotych czy dwieście stopniowo dawać więcej.(3; 00:00:00)DCz: Chciałem zapytać jeszcze raz o dzieciństwo. O ten czas. Bo pan urodził się w 1917 roku w Warszawie, tak?TK: W Warszawie, tak. Na Hożej 84.DCz: Czy jeszcze mógłby pan coś opowiedzieć o swoich rodzicach, o swoim rodzeństwie i o dzieciństwie spędzonym w tej Warszawie przedwojennej? Bo pan dużo pamięta. Przecież jak się zaczęła wojna, pan miał dziewięć, dziesięć... No właśnie, dwadzieścia jeden lat, tak? Dobrze liczę?TK: Tak. Wojna zaczęła się w 1939 roku, a ja w 1917. To ja miałem osiemnaście lat chyba, nie? Jak się wojna zaczęła? Zaraz. Wojna 1939, siedemnaście. Dwadzieścia dwa.DCz: No właśnie. Dwadzieścia dwa.TK: Dwadzieścia dwa lata. Ja nawet dzisiaj z żoną rozmawiałem, jak się działo w naszych rodzinach. Rozmawiałem o tym, co dzisiaj się tak dużo... Krzyczymy, ludzie niewyrozumiali, w tych szkołach co się dzieje. Że za naszych czasów się tak nie działo. Że jak my wchodziliśmy do szkoły... Ja chodziłem na ulicę Klonową, szkoła mazowiecka. To jak wchodziliśmy do szkoły, przed szkołą spacerował sobie jeden profesor, wykładowca albo dwóch, a my wchodziliśmy na tą ulicę. Do domu na Klonowej 16. Przychodzi profesor: – Jak ty się kłaniasz? Dlaczego nie zdejmujesz czapki, tylko głową kiwasz? Bo nas wychowywali. A my mieliśmy do nich zaufanie. Do nauczycieli, którzy nas uczyli. My mieliśmy zaufanie.Nami, mną opiekowała się moja mama i mnie wychowywała. Zaprowadzała nas na przykład do Zachęty. Że chodziła i porozmawiała mama o tym, jak pierwszy prezydent Polski zginął, postrzelony na tych schodach. I oglądaliśmy potem we wnętrzu Matejkę, bo były różne okresowe... Z nami jeździła matka... Szkoła jeździła z nami na Grochów, tam, gdzie był ten 1920 rok. Jak się na...? Skorupka. Ksiądz Skorupka, tak? DCz: Tak.TK: Szkoła nas uczyła. Z nami... Ja pierwszy raz pojechałem na przykład do Ojcowa. Kto nas tam zawiózł? Ano, szkoła nas tam zawiozła, do Ojcowa. I stamtąd, z Ojcowa wszyscy patrzyliśmy, że widać Tatry. Widać Tatry stamtąd, bo pogoda była dobra. A potem, jak już Polska przygotowywała się do ośrodka przemysłowego, zawieźli nas do Ostrowca. Bo tam miał być ośrodek przemysłowy Polski.DCz: Tak. Centralny...TK: Dobrze, źle, nie wiem, ale miał być. Oglądaliśmy tą fabrykę, która robiła szyny kolejowe. Zrozumieć trudno było. Wychodzi prosty, długi taki... Leci, leci do końca. Kształtowany jest w odpowiedni sposób i potem go ucinają. A opowiadali mnie wtedy tam pracownicy: – No tak, jeden nie zauważył, że szyna idzie i zginął na miejscu. Może dlatego tak mi się to upamiętniło.Trzeci głos: Przede wszystkim były szkoły męskie i żeńskie. Nie było tak jak teraz. Wszystko jeden.DCz: Bo teraz mówimy o szkole powszechnej? Bo panu udało się skończyć przed wojną szkołę powszechną. I co po szkole powszechnej?TK: Po szkole powszechnej do matury. Potem do Batorego...DCz: Aaa, to bardzo ciekawa historia. Bo rozumiem, że po szkole powszechnej trafił pan do gimnazjum, tak?TK: Potem do gimnazjum.DCz: A gdzie to gimnazjum?Trzeci głos: Do Górskiego.TK: Do Górskiego.DCz: I po gimnazjum pan zdążył przecież podejść dalej?TK: Nie, dalej już nie chodziłem do szkoły, bo musiałem mamie pomagać.DCz: Ale gimnazjum udało się panu zakończyć małą maturą, tak? I później od razu poszedł pan do pomocy. I pan pomagał od razu tacie w piekarni czy jak to wyglądało?TK: Ja od dziecka się interesowałem piekarnią. W piekarni dużo ludzi musiało pracować, dlatego że na przykład kajzerki odrabiało się ręcznie. Nie było maszyny. Wobec tego dwa duże stoły, takie, nie wiem, po pięć metrów. Taki duży stół. Siadali, dziesięć, piętnaście osób i robili te bułki. Jemu się tylko podawało te kawałki ciasta, które przygotowane są, bo musiały być zaokrąglone. Teraz to wszystko robią maszyny i to idzie szybko. Ale siedzieli tak i śpiewali, żeby nie usnąć. Bo to się robiło w nocy. To pamiętam ciągle ten śpiew, jak śpiewali sobie jakieś piosenki. Pamiętam na przykład, że mój ojciec bardzo miał dobrą współpracę z pracownikami. Jedną na pewno, a może więcej w karnawale bali urządzał. Przychodzili z żonami, bo z dziećmi to może nie. Nie wiem. Z żonami. I to było chyba... Duży taki pokój był. Ze czterdzieści, a może więcej osób. Więc takie dobre miał współżycie z pracownikami.DCz: I ilu miał współpracowników, jak na Narbutta była piekarnia? W takim szczytowym momencie?TK: Mogło być ze dwudziestu pięciu, może do trzydziestu.Trzeci głos: Na Narbutta?TK: Tak. Tam było trudno, bo to było w obniżeniu, przez schody trzeba było ten chleb wynosić, doładować...DCz: Proszę mi powiedzieć, czy pan pamięta jeszcze jakieś szczegóły ze swojej szkoły albo jakichś swoich kolegów, którzy może do tej pory jeszcze żyją?TK: Tak.DCz: Proszę coś powiedzieć na ten temat. Pan nie sądził, że mnie takie rzeczy będą interesowały.TK: Janek Strzelecki. Pan znał to nazwisko?DCz: Ależ oczywiście. To bardzo znany socjolog, który w PPS-ie był, walczył w powstaniu, a później tak bestialsko go zabili.TK: Socjolog. Z nim się spotykałem parę razy. Był dobrym socjologiem, ale nie tylko, bo on coś z ekonomii dał mi jakąś książeczkę taką.DCz: A to był kolega pana ze szkoły powszechnej?TK: Ze mną... Tak, z mazowieckiej szkoły.DCz: Ale razem chodziliście?TK: Razem. W jednej klasie.DCz: A może pan coś o nim opowiedzieć?TK: Ja to tak… Jego ojciec był socjalistą. Chyba był profesorem na Politechnice albo na jakiejś... Nie wiem, gdzie był. Jego ojciec. Tak że on miał ciągle takie socjalistyczne chyba zapatrywania.DCz: Miał. W PPS-ie był też. I w powstaniu warszawskim.TK: Gdzie był?DCz: W PPS-ie. Sam Janek Strzelecki.TK: Tak. Ja się z nim często spotykałem. Ostatni raz, jak zginął na Powiślu nad Wisłą. Tak? Ma pan to w głowie?DCz: Tak, tak, tak. W 1988 roku.TK: Śledztwo wykazało – i ja w to wierzyłem, nie wiem – że to był przypadek. Dlatego, że on rzeczywiście jechał z Sadyby i zabrakło mu benzyny. Bo tak to się mówiło wtedy. Byłem na jego pogrzebie. Wałęsa był. Widziałem, jak to wygląda. Jego brat Jurek chyba w Australii był po wojnie. I też był na tym pogrzebie.Ostatnia moja rozmowa z nim. Siedzieliśmy w kawiarni jakiejś. Siedziało nas czterech. I mówię: – Janek, jak to właściwie jest? Jakie zdanie jest twoje o drobnej wytwórczości, że ja prowadzę te zakłady? To jedno pytanie. A drugie. – Pamiętam, czytałem w gazecie, jak ty razem z Cyrankiewiczem zjeżdżaliście w Dolinę Gąsienicową z Kasprowego. Bo tam jakiś był wypadek, trzeba było szybko zawiadomić górali, żeby przyszli kogoś ratować. I pisali wtedy w gazecie: „Janek Strzelecki wraz z Cyrankiewiczem tą pomoc sprowadzili.”A jak już mowa o Cyrankiewiczu to widzi pan… to wszystko to jest... Mnie to ciągle interesowało bardzo. O czym rozmawia np. papież i Cyrankiewicz? (3; 00:10:00) Albo kto? Sekretarz episkopatu, którym był ksiądz, potem biskup, arcybiskup Dąbrowski. Rokrocznie nam odprawiał mszę, piekarzom. Na której się spotykaliśmy, a mnie bardzo interesowało. Mówię: – Ekscelencjo, proszę nam powiedzieć, jakie te rozmowy są? Jak się zamyka na noc tam, siedzi Cyrankiewicz i siedzi Wyszyński. O czym rozmawiają? Czy oni rozmawiają tak o Polsce, bo ich nikt nie podsłuchuje? I potem jak on napisał, Dąbrowski, swoje pamiętniki, chyba cztery tomy, to często były te spotkania przy kawie, całonocne. Wtedy, za Cyrankiewicza. A tam również pracowała moja bardzo dobra znajoma, w sekretariacie Cyrankiewicza, która im tę kawę podawała w nocy. Ale można było działać tylko tyle, ile Jałta pozwalała. No i już. No co innego można zrobić było?Ja wiem, bo ja już tak zaczynam gadać, a pan to nagrywa?DCz: Nagrywam, nagrywam. Ale to...TK: I dlatego mnie to bardzo dziwi, co dzisiaj się gada, co dzisiaj się mówi... O Gomułce nikt nie mówi, nikt nie wspomina. A przecież to był pierwszy etap upadku komunizmu.DCz: Październik.TK: O tym prawie własności mówię. O tym mówię. Pierwszy był taki. A czy można było szybciej? Chyba nie można było. Przecież musowo było odczekać aż, ja nie wiem, zmienią się poglądy w Rosji. Dużo osobiście czytałem, jak rozmowy z Gorbaczowem na przykład. Przecież bez niego to chyba by tego też nie było.DCz: No tak.TK: Tak jak się mówi i słusznie, że bez Wyszyńskiego też by nie było tego, co było.DCz: Wróćmy jeszcze do przedwojnia, tak żeby sobie uporządkować. Proszę opowiedzieć o swoim rodzeństwie, bo pan wspomniał, że była was czwórka z panem, tak?TK: Nie. Ja byłem jeden i dwie siostry miałem.DCz: Czyli trójka razem.TK: Trójka razem.DCz: A co z siostrami? Czy one były młodsze czy starsze?TK: Nie, ja byłem najstarszy. 1917 rok. Druga siostra 1920 rok, trzecia dwudziesty… po puczu, po przewrocie Piłsudskiego.DCz: 1926, tak? 1927 może. I siostry... Czy one też pomagały w zakładzie?TK: Pomagały. Jak było trzeba, pomagały. Na Racławickiej na przykład pracowały w kasie. W produkcji nie pomagały specjalnie, bo nie trzeba było. Może pan zobaczyć zdjęcia, jak moja żona pomaga nam w piekarni na Racławickiej chały piec.DCz: Zaraz obejrzymy zdjęcia razem. A siostry? Co się stało z siostrami? Jak okupację przeżyły?TK: Siostry nie żyją. Więc wyszła za mąż.Trzeci głos: Dlatego ja pracowałam w piekarni.TK: Mąż jej dostał galopujące suchoty, nie było szansy go uratowania. Chyba z pół roku i go nie było, bo jeszcze nie było wtedy penicyliny. Penicylina, zdaje się, potem się przyczyniła do tego, że mógłby być uratowany.DCz: Panie Tadeuszu, a mam takie pytanie. Jakby pan tak się skoncentrował i spróbował opisać tę ulicę Narbutta i najbliższą okolicę waszej pierwszej piekarni przed wojną. Czy pan pamięta jakieś takie obrazy stamtąd?TK: Narbutta to tak. Dom numer cztery była piekarnia. Potem po prawej stronie dalej była szkoła. To to było. A co było po lewej stronie? Ogród. Ogród owocowy. Od Puławskiej aż nie wiem, do Kazimierzowskiej albo jeszcze dalej. Ogrody były. Przecież tutaj, jakbym o tym powiedział, to tutaj przed wojną i po wojnie jeszcze długo rosło zboże. Tu, na tym terenie.DCz: No właśnie. Tu nie było miasta jeszcze.Trzeci głos: Ale tu naprzeciwko piekarni na Narbutta był taki dziwny dom.TK: Ale to było później, Janeczko. Ten domek przebudowali. Tak, tam jakieś były spotkania, nie wiem, polityczne. Co tam było, nie wiem. Przebudowali. Teraz jest piękny dom, większy. A tego domu nie było. Tam był ogród.Trzeci głos: Ale przez długi czas...TK: Od Puławskiej do końca był ogród. Tam była firma Marconiego na przykład. Tego od radia. Pamiętam pierwsze radio, jak kuzyn mi zrobił. Z taką igłą, którą trzeba było na jakąś kostkę natrafić, jakieś miejsce, no i oczywiście mieć słuchawki, żeby słuchać. To to było w latach przed 1920. Nie, po 1920. 1923 może, 1924.DCz: Na Narbutta też jest kościół taki, trochę w głębi ulicy.TK: Ten kościół chyba powstał później. Jest kaplica taka. To nie jest kościół parafialny chyba. To jest chyba kaplica. Ale jest, ja wiem.DCz: A jak tata zmarł w 1935 roku, to pan był faktycznym zarządzającym w piekarni czy nie wiem, jakiś...?TK: Nie, no ja byłem... Przecież jeszcze dwa lata mama była. Nie dwa lata, tylko dalej mama była. Mama miała uprawnienia takie, że po mężu jej się należało. Nie musiała mieć kwalifikacji nawet. Tak jak teraz musi być kwalifikacja. To było powiedziane: jeżeli mąż umrze, zostaje żona, to przejmuje zakład i może prowadzić. Ale potem w przeciągu czterech chyba lat czy trzech lat, nie wiem, też mamy zdjęcie, jak zdawała egzamin mistrzowski.DCz: Mama, tak?TK: Tak. Mama zdawała egzamin mistrzowski. Mama potem, jako działaczka cechu, wtedy, przed wojną. To był rok 1939. Społeczeństwo, co mogło, to starało się świadczyć, żeby państwo miało pieniądze albo żeby miało złoto, na które mogłoby wydrukować pieniądze. Bo to było tak, że jeżeli Skarb Państwa nie miał odpowiedniej ilości pieniędzy, to tylko mógł do tej ilości, na ile było zagwarantowane w złocie. Tak było? To niech pan spyta ekonomisty.DCz: Dobrze.TK: To tak było. I dlatego społeczeństwo co mogło, ogromne własności, obrazy, złoto, brylanty. Olbrzymią ilość tego zbierali na początku 1939 roku albo już w 1938. I nie tylko. Żony ojciec…Trzeci głos: Piekarze…TK: …Kupił... Puszczona była dolarówka tak zwana. Taka duża... I na tym było, nie wiem, sto czy pięćdziesiąt takich malutkich kwadracików. Warty tam jeden dolar, dwa dolary, i tak dalej. I kiedy ma być wykupiony. I żona ma takich kartek chyba ze dwadzieścia, ale o pieniądzach nie ma mowy. A te pieniądze były potrzebne Kwiatkowskiemu Eugeniuszowi.Trzeci głos: A to wyście ufundowali co? Jakieś samochody do... Co mama była chrzestną matką. Z radiowozem... z jakimś…TK: Aaa, moja mama była chrzestną matką właśnie takich radiowozów. Samochody, na których były odpowiednie... Nie wiem, czy radiowy... Czy to radio było, bo przecież wtedy nie rozmawiało się radiem, tylko się rozmawiało Morsem. Morsem się rozmawiało. I takie wyposażenie...DCz: A co to znaczy, że była matką chrzestną? To były zakupione dla miasta? Dla kogo?TK: Wojsko. Wojsko kupiło. To jest jedno, a druga – organizacja chrześcijańska – Związek Rzemieślników Chrześcijan. Też było takie. Pojechaliśmy z tym związkiem – z całej Polski oni byli – do Częstochowy w miesiąc rozpoczęcia wojny. (3; 00:20:00) Tam składaliśmy przysięgę walki o Polskę.DCz: – Pan tam był?TK: Rozpracowane mam te notatki z tamtych lat. Nasz ten emblemat taki, który złożyliśmy wtedy na Jasnej Górze, wisi do dzisiaj w kaplicy Matki Boskiej.DCz: A chciałem zapytać w tym kontekście religii. Czy pamięta pan...? Czy pan miał jakichś kolegów żydowskich ze swojej szkoły powszechnej?TK: W szkole byli. Tak. Kilku było w każdej klasie. Dwóch, trzech. Oni wychodzili na religię. Jak była religia później, to godzinę później przychodzili do szkoły. A w ogóle tak. Ja jako wtedy młody człowiek, a można powiedzieć chłopak, czytałem wielkimi słowami, czytałem tego, jak się nazywa... DCz: Sienkiewicza?TK: Nie.Trzeci głos: O czym mówisz?DCz: Czy o Pismo Święte chodzi?TK: Nie. O tych siedmiu książkach, co mam, co pisał… Dmowski, no. O Dmowskim. On był przeciwko Żydom, bo mówił: – Za duże zgromadzenie, za duże grupy ludzi mieszkają. Nie wiem, trzy czwarte, jedna czwarta Warszawy – Żydzi. Całe miasta – Żydzi i tak dalej. No a my to chwytaliśmy.No i co? I kto to wymyślił? Ja nie wiem. Wracamy ze szkoły z kolegą. Idzie takich dwóch Żydów z brodami. To trzeba było ich złapać za brodę, jakieś słowo powiedzieć. Jakieś słowo tych Żydów. No i ja to tam tak trochę mniej, ale szedłem z kolegą, to on za brodę pociągnął i powiedział to słowo. A za nami szedł policjant.Trzeci głos: Ale kilku piekarzy było senatorami, na przykład Karol Wendt .DCz: I co się stało?TK: Policjant powiedział: – No chłopcy, jak wy się zachowujecie? Jak można tak postępować? Nie wolno tak postępować. Ja tego nigdy potem nie robiłem, ale trochę byliśmy urzeczeni dla Dmowskiego. Ile razy na Bródnie jestem, to zawsze stanę na chwilę popatrzeć na jego tezy. „Jestem Polakiem, dlatego...” Jak to się mówi? Nie wiem.DCz: Przypomnimy sobie później. Proszę się nie denerwować.TK: A jak pan będzie na Bródnie? Chodzi Pan tam?DCz: No czasami bywam.TK: To po lewej stronie Dmowski leży. Widział pan ten pomnik?DCz: Byłem raz. Wydaje mi się, że widziałem, ale całkowicie go nie pamiętam.TK: Jakby zbiór wielkiej księgi. I tam zdaje się jego siedem tez jest wypisanych.DCz: Wspominał pan ten pierwszy dzień wojny, jak w nocy pan chleb wkładał. On był rozwożony jeszcze takimi wozami w zaprzęgach konnych, tak?TK: Ale kiedy? Na Racławickiej?DCz: No to już 1939. Wrzesień. Pierwszy dzień wojny. Pan opisał, jak te samoloty...TK: Tak. Ja miałem, rzeczywiście, trzydzieści sklepów. Nie, więcej, ze czterdzieści sklepów. Siedem własnych.DCz: A wozy były wasze, piekarni czy...?TK: Tak. Wozy konne.DCz: A pamięta pan ten pierwszy dzień wojny? Co się działo dalej? Bo nad ranem pan pakuje chleb, widzi te lecące eskadry samolotów. A co dalej?TK: A dalej to słuchaliśmy przez radio. W pewnym momencie zaczęli wzywać, jak już wojska niemieckie szły na Warszawę, że mężczyźni opuszczają Warszawę. Takie wezwanie było, nie pamiętam nazwiska teraz. I my opuściliśmy. Gdzie? – Ano, idźcie w stronę Lublina i potem na dół, tak jak wojsko polskie ucieka, jak wojsko polskie się wydostaje. Prezydent wyjechał, marszałek Polski wyjechał, tylko został Starzyński jeszcze, który powiedział: – Nie skorzystam z samolotu. Zostaję.DCz: I pan z Warszawy też wyszedł z mężczyznami?TK: Wyszedłem. Tak, wyszedłem. Z bratem moim, który po powstaniu… przed powstaniem został aresztowany przez Niemców, w 1943 roku, i potem był w więzieniach. Ogromną gehennę przeżył i był również do dyspozycji gestapo.DCz: To był kuzyn pana?TK: Tak. Mój cioteczny brat. No i z nim wtedy razem uciekaliśmy. Ja to mówię: – Mietek, my musimy iść szybko. A na rogu Madalińskiego trzeba było przewrócić tramwaj, żeby barykadę zrobić. Ja mówię: – Słuchaj, my mamy wezwanie, że my mamy iść, że my nie mamy tutaj w tej chwili być. No i poszliśmy dalej przez Falenicę. Doszliśmy do Mińska Mazowieckiego, ale to chyba szliśmy tam ze dwa dni. Szosy były ostrzeliwane. Na szosach leżały samochody, bo nie miały benzyny. Ja wtedy po raz pierwszy... Patrzę, krowa się pasie. No to poszedłem. Myślę sobie: napiję się mleka. Nie udało się.DCz: To nie takie proste.TK: Nie takie proste jest udoić tego mleka. No i szliśmy tam. I tam w radio usłyszałem z kolei wezwanie: mężczyźni wracają do Warszawy. No i wracałem do Warszawy.A Hitler, już wtedy, jak Warszawa konała, to był na Grochowskiej ulicy w kościele. Tam jest taki wysoki kościół z wieżą. Gocławek, Wawer. On obserwował tam. Na górze siedział i obserwował, jak jeszcze te ostatnie bitwy idą o Warszawę.DCz: Kto taki?TK: Hitler tam był. Prosto stamtąd Hitler przyjechał do Warszawy i było powiedziane, że przyjmuje defiladę wojsk niemieckich. Nie czytał pan na ten temat?DCz: Na temat defilady jak najbardziej.TK: Czytał pan? U kogo?DCz: U Roszkowskiego, różnych historyków. To w podręcznikach historii jest. Czy Garlicki czy...TK: To, co ja wyczytałem u Jeziorańskiego w jego książkach. Tu stoją. To, co wyczytałem. Tam była zorganizowana, w pobliżu miejsca, gdzie... Bo on miał, te jego... To wojsko wydefilowało, a on stał na trybunie mniej więcej tak, jak ulica... W Alejach Ujazdowskich za parkiem Ujazdowskim, ale przed Agrykolą. I on tam przyjmował tą defiladę, wojsko szło w paradzie. A na rogu Alej Jerozolimskich i Nowego Światu w tej barykadzie, jak wspomniałem, która nie została jeszcze rozebrana, położono bombę. Ktoś obserwować powinien z Banku Gospodarstwa Krajowego. Tak się nazywał ten bank wtedy. Tam ktoś nie przekazał informacji i nie nacisnął guzika. I to pisze Jeziorański w jednej..., w tej swojej książce na ten temat. To był pierwszy zamach chyba na Hitlera, który się nie udał. To wtedy mogłoby zmienić losy Europy w sposób korzystny.DCz: No tak.TK: Gdyby to się udało.DCz: A wróćmy do tego wątku, jak pan wraca do Warszawy. Mama cały czas jest i siostry, tak? W piekarni. Z Mińska Mazowieckiego, jak pan...TK: Nie, jak ze Skierniewic.DCz: Nie, nie, z Mińska. Wtedy, po wyjściu na Lublin...TK: A, no tak. Mama prowadziła piekarnię. Pracownicy też nie wszyscy wyszli. Ja tam byłem potrzebny potem w piekarni.DCz: Ale w konspiracji pan nie uczestniczył? Czy był pan?TK: Ja nie wiem. Mi się wydaje, że wszyscy ludzie, którzy byli, to się konspirowali. (3; 00:30:00) Ja na przykład nie bardzo chciałem się zjednoczyć razem w konspiracji ze Strzeleckim, bo on był z PPS-u. Jego rodzina z PPS-u. To nie bardzo chciałem. W Polsce panowało zdenerwowanie na ten rząd, który wtedy rządził, że doprowadził do wojny. No ale czy można było inaczej? DCz: No właśnie.TK: Czy można było inaczej? Owszem, ja wiem, że Amerykanie czy Anglicy powiedzieli w pewnym momencie: – O żadną tam trasę łączącą miasta... Chodziło o żądanie Hitlera w ostatnich dniach, żeby tamtędy neutralną autostradę wybudować przez Polskę.DCz: Do Gdańska.TK: Do Gdańska.DCz: Czy pan pamięta represje w Warszawie? Był pan naocznym świadkiem jakichś rozstrzeliwań, aresztowań?TK: Nie, naocznym świadkiem nie byłem, ale miałem przyjaciela, który u mnie pracował w piekarni, bo nie miał co robić. On był – Zaręba się nazywał – związany historycznie z jakąś rodziną. To przychodził do mnie do piekarni, pracował. I on wpadł w łapance. I jego rozstrzelali na rogu Rakowieckiej. Tam były tramwajowe przystanki, takie garaże. Tak jak było kino, co go teraz nie ma. W tym miejscu, co ten bank. Tam zastrzelono chyba sto dwadzieścia osób. Przyprowadzali ich z zamkniętymi ustami, zakneblowanymi, żeby nie mogli krzyczeć i to wszystko tam tra-ta-ta.DCz: A pamięta pan, jak pierwszy raz zobaczył niemieckiego żołnierza? Tu, w Warszawie? W ogóle Niemców?TK: No cóż, bo ja wiem, jak zobaczyli… Powiem tak, miałem pracownika, który nazywał się Janek Chojnacki. Bardzo dobry piekarz. Janek Chojnacki – jeszcze Warszawa nie była zajęta – przynosi mnie buty Niemca. Ja mówię: – Janek, co ty robisz? A on mówi: – Niech stoją sobie tutaj, to mnie się to przyda. Okazało się, że tam gdzieś po drodze... Bo on mieszkał na Puławskiej mniej więcej w tym miejscu, jak byśmy poszli. Tam mieszkał, tam miał swój wynajęty domek, sprzedawał moje pieczywo w sklepie. Bo to był sklep z mieszkaniem. I on mnie do piekarni taszczy, a Niemcy wchodzą. Ja mówię: – Wyrzuć mi to natychmiast, do cholery. Jak chcesz, to ci dam inne buty, a te spal. No niechby wpadli do mnie Niemcy, a mogli wpaść. Ja wiem. No to by przecież powiedzieli: – Zamordowałeś Niemca. A przecież oni tak stosowali.Ja panu powiem jeszcze drugą rzecz wobec tego. Tylko to powinienem powiedzieć ściśle, jaka to była data. Bo Bartoszewski pisze o tym w swojej księdze tej dużej, co wydał przedtem, że był napad na Niemców wiozących pieniądze z banku. Zna pan to?DCz: No nie, nie.TK: Gdzie AK zrobiło zasadzkę? Na Senatorskiej ulicy, która zaczyna się od placu... Od ulicy... Jak?DCz: Moliera.TK: Nie.DCz: Krakowskie Przedmieście.TK: Nie. Ta ulica poprzeczna, co tam jest.DCz: To nie jest Miodowa w takim razie?TK: Za Miodową, z drugiej strony.DCz: Kozia.TK: Nie. Tamtędy zjechali z banku, skręcali w Senatorską, na takim odcinku krótkim między Miodową i powiedzmy placem Zamkowym. Nie, placem…DCz: Teatralnym. TK: Tak.. Na tym odcinku zrobili zasadzkę. Musieli zbadać i tak dalej. Ustalili wszystko. Jakiś mieli wóz czy wózek. W momencie, jak ten samochód jechał, wepchnęli na jezdnię. On musiał stanąć. I go zastrzelili, wszystkich Niemców. I zabrali wtedy – jak ja pamiętam, tego nie potwierdziłem – dziesięć milionów złotych. Bo AK musiało mieć skądś pieniądze. Zabrali te dziesięć milionów i wtedy Niemcy powiedzieli: – Warszawa zostaje za to ukarana – znów nie wiem na pewno – dziesięciu milionami złotych. Że musi zapłacić kary. To się nazywa jakoś. Za tych ludzi, za tych Niemców i za te pieniądze. Bo dziesięć milionów złotych z nieba. No i co? Społeczeństwo ma to zebrać. To były plakaty ogłaszające. A w tym wszystkim zgłaszały się organizacje rzemieślnicze, bo o nich chcę mówić. Cech piekarzy, potem cech cukierników się też zgłosił. Bo był apel cichy: – Nic nie mówmy, my zapłaćmy, bo ludzie nie mają pieniędzy. I myśmy zapłacili, ale nie dziesięć milionów. Nie wiem, milion złotych może piekarze zebrali. Sklepy różne są, też miały organizacje. Też zapłacili. I do tego się te korzenie przydały, dlatego ja tak cenię tą książkę, która się ukazała. Nie wiem, ja dopiero ją niedawno dostałem. O korzeniach Warszawy. Krzyżanowskiej.DCz: A tak. Kasprzyk.TK: Kasprzyk?DCz: Kasprzyckiej chyba, o tak. Ja wiem, bo to jest ileś tomów tej książki.TK: Osiem tomów chyba. Ja już tego nie widzę, ale tak ciągle pamiętam te sklepy, takich korzeni Warszawy, którzy finansowali nie raz Polsce pomoce innym. To właśnie takie korzenie. Nie wiem, czy syn pokazywał panu czy nie. Było ogłoszenie z roku 1936 w „Świecie”. „Świat”. Taki tygodnik chyba był.DCz: Kojarzę jak najbardziej.TK: A czytał pan to?DCz: Nie, nie czytywałem „Światu”, ale kojarzę to czasopismo.TK: Korzenie Warszawy. Ponieważ strajk (3; 00:37:35) ogłosił... Nie miał pieniędzy, nie mieli pieniędzy na zapłacenie artystom opery warszawskiej. Kto się do tego przyczynił? Korzenie warszawskie, między innymi Jabłkowski, Pakulski, Blikle, Kałasa. Ja młody chłopak jeszcze byłem wtedy, ale w roku po przejęciu piekarni już. I tam jest w tym piśmie napisane. Chyba dziesięć firm warszawskich, które się zbierały, żeby opłacić, żeby te pieniądze ludziom dać.(4; 00:00:00)DCz: Archiwum Historii Mówionej, spotkanie drugie, 13 grudnia 2006, z panem Tadeuszem Kałasą. Nagrywał będzie Dominik Czapigo.Chciałbym, żebyśmy rozwinęli trochę ten wątek powstania warszawskiego, żeby pan opisał to. Nie chodzi o taki szczegółowy opis tego właśnie może kto zginął, gdzie kto był, tylko tego, jak pan widział powstanie wtedy, wypiekając chleb. Jak to wyglądało z pana perspektywy?TK: W moim przekonaniu przede wszystkim powstanie musiało być. Warszawskie. To nie jest tylko moja opinia, ale wydaje mi się, że wszystkich warszawiaków, którzy wtedy byli w Polsce, którzy byli w Warszawie. Nie wyobrażaliśmy sobie, żeby tak sobie Niemcy wyszli bez naszej pomocy, że my powinniśmy brać w tym udział. Ja wspominałem sobie również to, co czytałem o 1920 roku, 1918 roku, kiedy się kończyła ta pierwsza wojna, kiedy uzyskaliśmy wolność po stu dwudziestu trzech latach, że nie było nas na mapie świata, na mapie Polski. Byliśmy niezauważani jak gdyby przez społeczeństwa. Wtedy pamiętałem, czytając taką książeczkę „Bitwa pod Raszynem”, jak łatwo było rozbrajać Niemców, zabierać im broń. Oni chcieli... Też mieli wojny dosyć i chętnie się tej broni pozbawiali. Ale tu było inaczej, to powstanie. Czy to miało być powstanie warszawskie? Nie, to miało być powstanie ogólnopolskie. I dlatego zostało ograniczone, że to ogólnopolskie powstanie nie uzyskało, nie wiem, aprobaty, zgody władz politycznych, podziemnych. Skoncentrowało się na Warszawie. Warszawa nie bardzo była przygotowana do tego, choćby dlatego, że, jak mówiono o tym, że powstanie w całej Polsce będzie się w jednej godzinie zaczynać, to materiały różne, materiały, na przykład broń no i inne materiały wojskowe, typu wojskowego były rozsyłane na całą Polskę. I wydaje mi się, że to była jedna z przyczyn tego, że Warszawa miała broń właściwie tylko na dwa tygodnie. Wiedziałem, wiedzieliśmy wszyscy warszawiacy o przyczynie powstania, które powstało w Warszawie. Na posiedzeniu rady politycznej wojskowej brał również udział Jeziorański. Na tym posiedzeniu był. On powiedział wyraźnie, potem myśmy o tym czytali, słyszeliśmy, że Warszawa nie może liczyć na żadną pomoc od Zachodu. Oczywiście względy polityczne. Po to Stalin zatrzymał wojnę przed Wisłą, aby uzyskać prawo decydowania samemu, kiedy Warszawa ma być i żeby Warszawę trochę zniszczyli Niemcy. I mieli informację, i ona była potem powtarzana w literaturze o powstaniu warszawskim, że na Grochowie już były wojska rosyjskie, a więc blisko Warszawy. No i to spowodowało to, że dowództwo Warszawy powołało, zgodziło się na godzinę „W” w Warszawie. No i tak się stało. Dlatego za zgodą miasta piekarnie warszawskie gromadziły u siebie jak największą ilość mąki. Mówiło się, że trzeba na dwa tygodnie tej mąki mieć. No a myśmy wytrzymali nie dwa tygodnie, tylko dwa miesiące. Tak, chyba dobrze mówię?DCz: Od sierpnia do października.TK: Od sierpnia do drugiego października.DCz: Tak. TK: Ja byłem dobrze przygotowany z surowcem do obowiązku wypieku chleba dla ludności Warszawy, zamkniętej w Warszawie. Bo ruch właściwie połączeniowy z innymi miastami, wyjazdy z miasta były niemożliwe. Ja miałem naszykowane sześćdziesiąt ton mąki, tj. około sto tysięcy chleba. To duża ilość chleba z tego by była wyprodukowana. Początkowo piekarnia szła pełną parą, bo ludzie mieli jakąś łatwość chodzenia. Na Mokotowie w ogóle chyba mniej odczuwaliśmy nalotów na Mokotów. Mniej walk o Mokotów, choć też były przecież walki na terenie Mokotowa. I ginęli ludzie, i domy się rozsypywały też. Były naloty. Z przerażeniem patrzyliśmy w niebo, jak się zbliżały samoloty nad miasto. Jeżeli wieczorem, to nawet wyglądało dosyć tak no ciekawie. Strzały z dołu, które szły. Niemcy strzelali do samolotów takimi pociskami świetlnymi. Jak ten łańcuszek, biegnący w kierunku samolotu zbliżał się tam gdzieś w przestrzeni. Wtedy dopiero zobaczyliśmy, że może być i tak, że samoloty przylatujące nad miasto zapalały latarnie w powietrzu. Duże światło, które oświetlało teren. No niestety, te naloty, które były... Jeden był taki duży nalot, chyba około dwudziestu samolotów, w tej chwili ściśle nie pamiętam, który wzbudził w nas wielki entuzjazm. Ja wtedy akurat byłem w komisariacie policji, gdzie było radio nastawione i mówili właśnie: – O tak, w tej chwili nad Warszawę nadlatują samoloty polskie, z których będzie przekazywana broń, zrzucana w takich workach dużych, bo Warszawa nie ma broni, jest jej potrzebna. No ale cóż? Zrzucali z bardzo dużej wysokości. Nie wiem, czy to było dziesięć tysięcy metrów, trudno... Tego nigdzie nie wyczytałem, ale chyba tak. Nie chcieli się bardzo zbliżać, dlatego że była silna obrona przeciwlotnicza, no.DCz: Czy piekarnia ucierpiała w trakcie tych nalotów w trakcie tych dwóch miesięcy?TK: Nie. Piekarnia w trakcie nalotów nie ucierpiała. Piekarnia moja na Racławickiej 5 ucierpiała wtedy, kiedy były wyrzutnie. Ja tak nazywam to, to się nazywało tam potocznie „krowy”. Wyrzutnie pneumatyczne w zasięgu widoczności miasta.DCz: Pan o tym mówił, że było słychać dźwięk zanim doleciała, więc można było...TK: Tak.DCz: Jedna taka „krowa” uszkodziła część piekarni?TK: Piekarnia ze dwa razy była uszkodzona. Ja tak zrozumiałem szybko, że celujący tą bronią, gdzieś od Alei Niepodległości, bo chyba nie dalej, może bliżej nawet, widział ten komin piekarski. (4; 00:10:00) A komin był widoczny również dlatego, że paliło się węglem i czarny dym. I Niemcy dokładnie wiedzieli, że ten czarny dym to znaczy, że tam ludzie są, że stoją może po chleb i tak dalej. Na pewno ich intencją było również to, żeby trafić i rozbić komin, no i że ludzie tam stoją. I właśnie w takich momentach ludzie ginęli również chyba i w piekarniach. Ja nie znam dokładnie, jak było na innych dzielnicach, ale fakt, że zginęło ludzi w piekarniach pracujących i stojących przy bramie piekarni wielu, no to jest faktem. Na co mam dokumenty, wskazujące na to, że było ponad sześćdziesiąt wypadków zginięcia właśnie i ludzi, i pracodawców, i właścicieli piekarń, i robotników.DCz: Panie Tadeuszu, pan wspomniał o tym gromadzeniu mąki. Ja chciałem zapytać, czy w takim razie przed wybuchem powstania pan już dostał taki, powiedzmy, rozkaz gromadzenia surowca?TK: Tak, tak.DCz: – A kto go wydał?TK: – Warszawskie... W Warszawie były jak gdyby dwie władze. Jedna to była administracja polska, podlegająca nad nią będącej administracji niemieckiej. Tak że to wszystko... Rokrocznie, a może nawet w ciągu roku zmieniano ilość mąki, zmniejszano ilość chleba i zmniejszano chleb, wielkość chleba na kartki rozdawany. Ja mówię „rozdawany”. Nie był rozdawany, bo ludzie kupowali. Prezydent Starzyński, ja już chyba o tym wspomniałem, prezydent Starzyński od razu w 1939 roku zwołał zarząd cechu piekarzy i powiedział, że my musimy się przygotowywać do tego, jak wprowadzić kartki, bo do tego szybko dojdzie. Bo chyba na kartki również chleb był w Niemczech. No i ta współpraca pomiędzy warszawskim wydziałem zaopatrzenia, który dbał o zaopatrzenie miasta przede wszystkim w żywność, ale nie tylko, się pogłębiała bez przerwy i bardzo dobrze się układała. Myśmy wspólnie walczyli na przykład o tzw. przypiek chleba. Niemcy by chcieli, żeby ten przypiek był jak najwyższy, no a nam zależało – zarówno władzy polskiej jak i nam piekarzom – żeby wszystkiego chleba nam nie odbierali, że można by było tzw. przypiek to znaczy sto trzydzieści pięć, sto czterdzieści kilo... to Niemcy walczyli o to, powiedzieli: – Dlaczego tak niskie macie przypieki?DCz: Czy mógłby pan coś powiedzieć o żołnierzach powstania warszawskiego? Czy pan ich widział, będąc w piekarni?TK: – Oczywiście. Wiedziałem, że żołnierze przychodzili. Umówiłem się... Bo była administracja, również polska administracja, już powołana na terenie chyba wszystkich dzielnic warszawskich. I to samo w Mokotowie. Więc z władzą tą się spotykałem, rozmawialiśmy na ile i na jaki czas ja mam jeszcze mąki. Wtedy, jak już ta mąka no szybko ubywała, zaczęli ludzie przynosić zboże do piekarni. Ja miałem młyn do mielenia zboża i mogłem sobie tę mąkę uzyskać. Przynosili ziarno, a za to zabierali chleb. To samo... Władze wojskowe zauważyły, że są piekarnie poniemieckie, które też mają mąkę u siebie, ale tam nikt nie wypieka, bo oni uciekli z Warszawy. Tak jak z materiałów moich wynika, to zaopatrzeniem Warszawy opiekowało się... To zaopatrzenie realizowało dla Warszawy na kartki sto dwadzieścia sześć piekarń, najlepiej wyposażonych do produkcji. Z tego było stu Polaków i dwudziestu sześciu Niemców, folksdojczy, którzy też byli dopuszczeni do tego wypieku. Byli przez Niemców wyróżniani. Że my dostawaliśmy tylko jeden rodzaj mąki, sitkowej tak zwanej, a nie dostawaliśmy mąki na przykład pszennej albo lepszych gatunków mąk, tylko ci Niemcy dostawali. Bo w Warszawie była sieć sklepów nur für Deutsche, „tylko dla Niemców”. I wtedy Niemcy, niemieckie piekarnie, tych folksdojczy, dostawały mąkę i tam również dla Niemców dostarczali lepsze gatunki pieczywa. Że przede wszystkim pszenne pieczywo, które wielu ludziom, chorym nawet, było potrzebne. Również wypiekałem podczas powstania, ale i przed powstaniem, dla żołnierzy, którzy też nie mieli kartek, no bo znowu wyszli bez kartek. Ale kwitowali odbiór. To wszystko składałem. To wszystko się spaliło w Warszawie. Nie mam na to dokumentu, ale to też się sporo tej mąki jak gdyby powiększyło do tych sześćdziesięciu ton. W momencie, kiedy wybuchło Powstanie o godzinie piątej, to ja o godzinie czwartej, czyli szesnastej wjechałem z ostatnią platformą mąki na podwórko. Godzinę wcześniej.DCz: – A skąd pan wiózł tą mąkę? Z Piaseczna?TK: – Mąkę... Nie. Mąkę… Mokotów nie miał żadnych magazynów. Ja woziłem z Prądzyńskiego, a więc z Woli. No i wtedy miałem duży kłopot w przejechaniu przez Aleje Jerozolimskie, dlatego że cała kolumna wojskowa, transporty wojskowe i uciekający Niemcy z Warszawy. Widziałem nawet uciekających folksdojczy, właścicieli tych piekarń, jak siedziałem na tym wozie z mąką. Nawet pomachałem im ręką jeszcze. No bo ich czas się już skończył. Już musieli uciekać, bo bali się również pewnych represji.DCz: A czy w trakcie powstania po chleb do pana piekarni zachodzili jacyś niemieccy oficjele czy nie?TK: Nie, ale było tak, że Niemców kilku, wojskowych złapało nasze wojsko. I wtedy, jak nie było już trudności z pracą, bo właściwie dużo osób przychodziło do mnie popracować, żeby chleba dostać, to przyprowadzał żołnierz dwóch czy trzech Niemców i stał nad nimi, i oni pomagali piec chleb. Taka sytuacja współpracy z wojskiem, z Armią Krajową również była.DCz: Czyli oni przyprowadzali ich jako Niemców?TK: Jako Niemców w niewoli.DCz: Czyli jako jeńców?TK: Jako jeńców. No tak.DCz: I pan miał takich kilku, tak?TK: No to ja nie miałem. Oni przyprowadzali i zabierali ich po pracy.DCz: Czyli to były takie jednorazowe akcje?TK: Jednorazowo. Przychodzili tam, nie wiem, na pięć godzin, dziesięć, osiem może, bo tyle godzin piekarnia pracowała. No to na ten czas przychodzili, ale żołnierz z nimi musiał być, ich pilnował.DCz: (4; 00:20:00) Proszę mi powiedzieć, czy w trakcie powstania pan wyjeżdżał gdzieś wozem po jakieś zaopatrzenie czy...?TK: Nie, nic się nie wyjeżdżało końmi, bo były obstrzały ze wszystkich stron. Najwyżej tylko można było iść gdzieś, coś załatwić. Tam gdzieś jakieś, na przykład, odkryli na Mokotowie, na ulicy Kazimierzowskiej dużą ilość marmolady. No to wtedy przydzielali mnie, nie wiem, dziesięć kilo czy dwadzieścia dla pracowników, którzy tam pracowali. Tą marmoladę.DCz: A ilu pracowników w trakcie powstania zatrudniała pańska piekarnia?TK: Ta piekarnia zatrudniała ponad dwadzieścia osób. Tylu nie było, dlatego że nie doszli, nie mogli dojść, no ale tam piekarzy było chyba, ja wiem, z pięciu. Był ojciec, mojego ojca brat pracował. Kobiety pracowały.DCz: Rozumiem, że w związku z tym ci ludzie musieli gdzieś w bliskiej okolicy mieszkać, żeby móc docierać do piekarni?TK: Oni mieszkali... Trzeba było myśleć o schronie. Ja miałem duże magazyny wybudowane pod ziemią, które w jakiś sposób zabezpieczały. Jak bomba spadnie czy coś, no to można się było liczyć... Jeżeli nie upadnie w tym miejscu bomba, gdzie siedzimy... No to by nas wszystkich skończyła. A jak już dwadzieścia metrów dalej, no to nam to nie zaszkodziło.DCz: Czy pamięta pan jakieś przykre momenty z powstania? Czyjejś śmierci? Albo czy był pan świadkiem jakiegoś tragicznego zdarzenia, będąc w piekarni?TK: Może... Nie wiem, czy to było w 1949 roku czy to właśnie było już w czasie powstania. Wiem, że był duży nalot na ulicę Dolną. I wtedy wzywano mężczyzn, żeby przylecieli prędko do pomocy, żeby do nich się dogrzebać, żeby ich wyciągnąć i tak dalej. Ludzi w tych domach... Nie takie duże, bo były trzy-czteropiętrowe, ale to usiadło wszystko. No i tam poszedłem. Poszedłem i dużo ludzi poszło, dużo mężczyzn. Weszliśmy tam na dół. No to widać było pozabijanych ludzi, ale byli też i ze mną, ci co poszli, którzy najpierw po kieszeniach tym ludziom grzebali, już nieżyjącym. To było nieprawdopodobne. Ja tego nie mogłem widzieć, nie chciałem widzieć, bo cóż ja mogłem im zrobić. To tak było i to się tak na pewno w całej Warszawie wiele zdarzało, że ci, co wpadali, no to po to, żeby ukraść.DCz: Przy poprzedniej rozmowie wspomnieliście państwo, bo była też tutaj żona obok, że syn urodził się jeszcze w trakcie wojny, tak?TK: Nie w trakcie wojny, ale w 1947 roku.DCz: Ach tak. Ale ślub państwa był w trakcie wojny?TK: Ślub nasz był, miesiąc... Nasz ślub był w czerwcu, dwudziestego piątego czerwca, a...DCz: 194...?TK: 1940 roku.DCz: 1940 roku? TK: 1944 roku.DCz: Czyli przed wybuchem powstania?TK: Przed wybuchem powstania. Ze dwa miesiące, czy dwa i pół.DCz: I gdzie ten ślub był? On był tutaj na Mokotowie czy...?TK: Ślub był w kościele Zbawiciela.DCz: Na placu Zbawiciela?TK: Na placu Zbawiciela. Dlaczego? Dlatego, że ja tam służyłem do mszy. I z kościołem tym byłem zżyty od młodości, od dziecka najmniejszego, siedem, osiem lat. Tam mieliśmy związek ministrantów. To żyliśmy w takim towarzystwie kolegów jak rodzina. Jeszcze do dzisiaj z nimi utrzymuję kontakt, z tymi ludźmi, z moimi kolegami stamtąd. Tam również związek ministrantów i Katolickie Stowarzyszenie Młodzieży Męskiej. Młodzieży chrześcijańskiej… KSMM. Katolickie Stowarzyszenie Młodzieży Męskiej. Występowaliśmy w takiej... Była sala duża, która do dzisiaj jest i tam jest teatr na Mokotowskiej w tym. No i myśmy mieli to do dyspozycji. Na przykład jasełka. Rokrocznie było przedstawienie tej jasełki. To było dla nas duże przeżycie no i ludzie przychodzili na to.DCz: A żonę pan poznał też na Mokotowie?TK: Nie. Żona... To też prawdopodobnie tam z kościoła, bo żona mieszkała z ojcem i z matką na Marszałkowskiej. Na rogu. Róg Marszałkowskiej i Nowogrodzkiej. No to tak terenowo to było związane.DCz: Wracamy jeszcze do powstania, do tego wątku powstańczego. Czy zakończenie pan pamięta równie dobrze jak początek powstania, jak wybuch?TK: Ja pamiętam, to ciągle się śni i ciągle o tym wspominam. Jakoś tak nie umiem i nie chcę nawet oderwać się od zapominania tego, co było. No cóż. Nie byliśmy przygotowani na to, że nas wypędzą z Warszawy. Żadnego przygotowania nie robiłem. Nawet do głowy mi nie przychodziło, jak nagle dwudziestego ósmego...DCz: Września?TK: Września, tak. Czołg stanął w bramie i: – Alles raus! – Nic nie brać do rąk. No i my tak wyszliśmy. Ja miałem mocne, własne buty. [Ktoś wchodzi do pokoju, pan Tadeusz Kałasa kieruje w tę stronę kilka słów]. Tak że tak wyszliśmy jak staliśmy. Doszliśmy do Kazimierzowskiej, więc jakieś czterdzieści metrów od piekarni. Tam nas zatrzymano. I tam nas podzielono. Kobiety na lewo, mężczyźni na prawo. No i żona moja, moja mama, siostry. To było chyba kilkanaście osób razem z naszą rodziną. Poszły w lewo, no a my zostaliśmy. I w pewnym momencie przyniesiono człowieka, który leżał na drzwiach. Nie wiem, ranny? Przytomny był. No to złapaliśmy tego człowieka, ośmiu chłopów, na tych drzwiach. Nie byliśmy obserwowani. Bo to nie było gestapo, to było wojsko. Poszli po następną grupę do sprowadzenia. No i udało nam się wziąć te drzwi. Niosąc tego człowieka dogoniliśmy nasze żony i razem z nimi trafiliśmy na wyścigi te mokotowskie, teren wyścigów. I tam mieliśmy pierwszą noc.DCz: I co potem nastąpiło? Bo o tym nie rozmawialiśmy poprzednio.TK: Co potem nastąpiło? Z wyścig na drugi dzień, a może na trzeci, nie wiem. A jeszcze przed tym powiem, że ja chodziłem do komendanta tego obozu na wyścigach i prosiłem go, żeby mi pozwolił pójść, bo ja muszę iść do piekarni nakarmić koni. Trzy konie miałem w stajni zamknięte na taką sztabę, żeby koń nie wyszedł. Czyli tam stoją, nie mają wody do picia. Ale komendant powiedział, że on nie może tego zrobić. No i tak te konie zostały. (4; 00:30:00) Potem, przypuszczam, że dwa konie ktoś wykradł, jak nas nie było w Warszawie, łącznie z tą platformą, którą mąkę przywoziłem.No i stamtąd potem poszliśmy, najpierw piechotą w długą drogę do Pruszkowa. Nie do Pruszkowa, do Opaczy chyba. To był taki ostatni przystanek kolejowy. Czy do Włoch? Tam wsadzili nas w pociągi i wywieźli nas do Pruszkowa. I tam była już selekcja, że jedni są w trzecim, pierwszym, czwartym tym hangarze. W budynku, w którym były na przykład narzędzia i stały takie półki, na których te narzędzia były przechowywane... Tych narzędzi już nie było. To wiem, że pierwszą noc, dwie nawet noce z żoną spędziliśmy na tych półkach takich. Oczywiście nie było żadnego zaopatrzenia, ale przyjeżdżali raz na dzień z zupą. No tak, ale ja nie miałem w co nalać tej zupy. Ludzie nie mieli w co tą zupę wziąć. Chochlą taką leli. To jedni w czapki łapali tą zupę, bo i do wody chyba nie było innego dostępu. A ja kupiłem taki garnek stary, jakiś tam. Przy bramie był ten kontakt z ludźmi. Garnek. I potem w ten garnek braliśmy. No i ten garnek jako taki zabytek historyczny jeszcze do dzisiaj u nas jest. Że tamto przeżyliśmy w tym czasie. W Pruszkowie mnie się udało... Potem podzielili nas na te grupy. Żona powiedziała dolmetscherce... Bo stał Niemiec, który decydował: – Na prawo, na lewo.DCz: Powiedziała, że jest w ciąży.TK: Powiedziała, że jest w ciąży. Spytała się żony tylko, w którym miesiącu. Żona powiedziała: – W pierwszym chyba czy drugim. – Za mało. Niech pani powie sześć. I tak powiedziała, że sześć, to poszła do drugiego budynku, do tych, którzy zostają chyba w Polsce, nie będą wywiezieni, gdzieś na roboty nie pójdą. No i tak się stało. A ja byłem razem z dużą grupą, która nam została. Z mężczyznami z mojej rodziny. A byłem spuchnięty. Twarz taką miałem nawet... Miałem jakieś zapalenie okostnej, wobec tego ja prosiłem... Sanitariuszka się kręciła. – Siostro, proszę mnie zaprowadzić do szpitala jakiegoś. No i ona mnie wyprowadziła. Poszliśmy do tego szpitala. To już było chyba tak, jak powstanie warszawskie upadło. I tam był oddzielny pawilon dla żołnierzy, którzy złożyli broń na Pradze w Warszawie, a potrzebowali też opieki lekarskiej. No to lekarz tam mi pomógł, zawinął mnie no i potem prosiłem siostrę, jak drugi raz przyszła, żeby mnie wyprowadziła stamtąd. No i mnie wyprowadziła. I prosiłem: – Teraz, siostro, proszę na pawilon numer trzy czy cztery. Tam gdzie żona moja była. I moja mama. I ona mnie tak wpuściła tam. Tak że tam można było... Tylko trzeba było poznać to wszystko, żeby jakoś się wykręcić z tego, z jakiegoś wyjazdu.A siostry moje zostały wywiezione do Wrocławia i pod Wrocławiem kopały doły przeciwczołgowe, bo Niemcy przygotowywali się do dalszej wojny. To wiem tylko jedno, że siostra, jak potem wróciła, to powiedziała, że głód mieli ogromny, że wyjadały kartofle gotowane dla świniaków. Gdzieś taka była hodowla. No ale jakoś przeżyły i właściwie wszyscy z mojej rodziny wrócili.DCz: Ale część została wywieziona do Niemiec na roboty jeszcze, tak? Z męskich?TK: Nie, na roboty nie byli wywiezieni, tylko do pracy chodzili na miejscu tam. Na przykład brat mojego ojca, piekarz z zawodu i jeszcze tam było trzech chyba piekarzy, to pracowali w piekarni, tam w Niemczech. Między innymi w Hirschbergu. To w Jeleniej Górze, teraz się nazywa. Pracowali tam. No to jak tam pracowali, to mieli dostęp do chleba. Jak mieli dostęp, to zawsze tam jakiś chleb podrzucili drugim. Tak że...DCz: A pan po tym zapaleniu okostnej, po tym wszystkim od razu wyszedł z tego obozu? Nie?TK: Z Warszawy wyszedłem z takim...DCz: Gdzie pan trafił?TK: No tą drogę przeszedłem.DCz: Nie. Ale po tym, jak już w Pruszkowie...TK: To wróciłem do żony i potem następny transport szedł jakiś i ładowali nas na pociągi. Nie wiedzieliśmy, dokąd jedziemy. Trudno się było zorientować. W wagonach oczywiście nie takich osobowych, tylko wagony towarowe. Wiem, że ja z żoną przy wagonie towarowym... Przy łączonych wagonach towarowych była taka na zewnątrz budka dla konduktora czy coś takiego. To myśmy tam jechali w tym pomieszczeniu, a obok wagon, gdzie była moja mama, siostry. Tamci wszyscy. I tak nas wiozą i wiozą. Poznajemy stacje, gdzie jesteśmy. I w pewnym momencie – nie umiem w tej chwili powiedzieć, jak się nazywała ta miejscowość – pociąg stanął. Patrzę, odczepiają parowóz. Wagony zostawiają. No to mówimy: – Nie ma na co czekać. Trzeba szybko uciekać stąd. No i po kolei grupami do pobliskiego lasu tak dotarliśmy. Tam taka chałupka była, pusta. Właściciel nas tam wpuścił no i tam pierwszą noc spędziliśmy. Ale mnie to było za daleko od Warszawy. Ja ciągle myślałem, że trzeba być bliżej Warszawy, bo przecież ta wojna się musi skończyć. I wobec tego stamtąd wróciliśmy do Skierniewic. A w Skierniewicach znowu trafiliśmy do piekarza, który nam pomógł ulokować się w pobliskich domach, pod samym lasem w Skierniewicach. No i tam już byliśmy właściwie do końca.(5; 00:00:00)DCz: I w jakim miesiącu wróciliście do Warszawy?TK: Do Warszawy wróciliśmy siedemnastego albo osiemnastego stycznia.DCz: I od razu udało się trafić do tego miejsca, gdzie stała piekarnia przed wyjściem z powstania?TK: Tak, no tak. Ja już przedtem byłem w grudniu 1944 roku. Byłem w grudniu, ponieważ dowiedziałem się, że Niemcy wydają przepustkę tym ludziom, którzy pojadą do Warszawy po to, żeby ewakuować jak ja, na przykład maszyny piekarskie. No i dlatego uzyskałem taką przepustkę. – Na ile osób? Powiedziałem: – Osiem. Tak powiedziałem, ale ja jechałem tylko. Żona, mama nie. Zostawiłem ich, żeby nie męczyły się i ja jechałem do Warszawy przez miasto w grudniu 1944 roku z kolegą. Furman musiał być i zwrócił się do mnie taki pan, którego widziałem podczas powstania. Był w administracji miejskiej w powstaniu. Czy ja bym go nie zabrał? – Siadaj ze mną na ten wóz. Bo ja mam na osiem osób… DCz: Na osiem osób, tak…TK: Tak, na dwa dni zresztą nawet. No i tak jechaliśmy przez Warszawę ulicami, które były odminowane. Bo niektóre były zaminowane. Widziałem spalone domy, wystające nogi tylko, a resztę spalone. Jechałem koło Politechniki Warszawskiej, Noakowskiego. Chodzili żołnierze z takimi długimi miotaczami ognia.DCz: Ach, mówił pan. I palili książki na parapetach.TK: No tak. I palili. Tam książki... Widocznie żołnierze nawet ustawiali jakieś akta, książki czy coś takiego, ustawiali, żeby mieć osłonę może podczas powstania. I palili to, i palili dalej domy jeden za drugim, po kolei. A ja ciągle jechałem i nie wiedziałem, co zastanę. Wreszcie dojechaliśmy Polną ulicą do Puławskiej. To znowu widzę tu spalone, tam spalone. No i dojechaliśmy do Racławickiej. To była piekarnia spalona.DCz: A ten pan z administracji? Ja rozumiem, że wszyscy ci ludzie musieli później z panem wrócić, jak i przyjechali do Warszawy? Nie mogli tak sobie zostać.TK: Przyjechaliśmy do Warszawy razem wtedy, jak już wracaliśmy do Warszawy. Siedemnastego… siedemnastego chyba stycznia. Ja już byłem pod Warszawą. Bo opowiadałem panu poprzednio o koniu, którego w Żyrardowie Niemcom ukradłem? Nie opowiadałem?DCz: Pan coś chyba wspomniał, ale ja nie pamiętam tego wątku tak dobrze.TK: Ja byłem pod Warszawą, bo planowałem, żeby bliżej Warszawy zamieszkać z tych Skierniewic. Przejeżdżałem przez Gorzów Wielkopolski. Gorzów, Janka? Gorzów chyba.DCz: Czy Grodzisk?TK: Grodzisk.DCz: Grodzisk Mazowiecki.TK: Tak. Przez Grodzisk Mazowiecki przejeżdżałem. Ja byłem pod Warszawą. Byłem w Zalesiu wtedy, szesnastego.DCz: Tak, to pamiętam.TK: Szesnastego. Czułem... Rano się obudziłem. Na ławce spałem u kolegi w tym Zalesiu jedną noc. Że ja muszę szybko stamtąd uciekać, bo już się zaczyna wojna. A zaczęła się dzień później. No i wtedy piechotą do wyścig szosą szedłem. Do Opaczy wzdłuż murów tych wyścigów doszedłem i tam była stacja kolejowa Opacz. No i tam wsiadłem do pociągu, którym dojeżdżałem do Grodziska Mazowieckiego. Po drodze przeżyliśmy nalot na Pruszków.DCz: A tak, to pan mówił o tym.TK: No tak. Ja rozumiałem... Potem mówili, że tam rzucali bomby chyba Niemcy, nie wiem. Ale chyba Niemcy rzucali bomby na elektrownie. W Gorzowie Wielkopolskim...DCz: W Grodzisku.TK: Przepraszam. W Grodzisku Wielkopolskim (5; 00:05:28) był bazar, dużo ludzi było na tym bazarze. Zostali postrzelani. No a ja dojechałem już tam do tego miejsca. No i mówię: – Dalej już nie mogę jechać, muszę iść piechotą. No ale to już się robiło ciemno, wieczór się robił. Wobec tego odszedłem może z kilometr, może dwa kilometry. Koło torów. Nie, szosą szedłem i tam zanocowałem w jakiejś chatce takiej. Rano się budzę, piąta godzina. Przez okno patrzę, widzę, jak Niemcy w małych grupkach uciekają do lasu. Posiedziałem jeszcze ze dwie godziny. Cisza, już Niemców nie widzę. Wobec tego zdecydowałem. Podziękowałem im. Jeszcze tam mnie dali coś do jedzenia. Doszedłem do szosy i teraz idę już szosą w stronę Skierniewic. W pewnym momencie dopędzają mnie tabory wojskowe. Mnie dopędzają. To są ludzie, wojsko rosyjskie i kościuszkowcy, którzy już byli w Warszawie, bo to już był siedemnasty i teraz już bez oporu idą tam. Przywitaliśmy się z tymi Polakami, kościuszkowcami, co byli. Uściskaliśmy się. Oni się cieszyli, bo pierwszego człowieka zastali prawdopodobnie, bo tak szybko szli. No i jak oni odjechali, to ja mówię: – To ja teraz muszę szybko jechać, dostać się do Skierniewic, do żony. I tak szybko doszedłem do Żyrardowa. W Żyrardowie pustka. Ludzi nawet nie widać. Na pewno, myślę sobie, mnie obserwują, co to za facet się tam znalazł. [dobiega głos żony o gotowej herbacie] Doszedłem do jakiejś ulicy, znalazłem stajnię niemiecką, w której już nie było Niemców. I stamtąd wyprowadziłem sobie konia. I teraz już mam konia z uzdą. Trzeba iść dalej. Teraz, myślę sobie, to ja już będę szedł koło toru kolejowego, bo będzie bliżej. Myślę sobie: może spokojniej, bo tu wojsko idzie. I tam już szedłem. W pewnym momencie wsiadłem na konia. Taki pieniek był, to mi to pomogło, że wlazłem na konia. I jadę na tym koniu. No to w pewnym momencie znowu słyszę strzały z lasu i tylko nad moją głową świstają. To zeskoczyłem, ale dalej szedłem. Szedłem już na skróty, bo tam pod Rawką, taka rzeka Rawa jest, Rawka, tam były budowane ogromnie duże bunkry, mocne. Nie wiem, dwumetrowe sufity. A ja ze Skierniewic... Samochodem nas zawozili, kazali tam robić tymi. Organizacja Todta to była taka organizacja, która szykowała wojsku teren, na który wkraczają. A ja już z tym koniem idę, przez las na skos. Wychodzę z tego lasu, a tam już są Rosjanie. Na takich niskich konikach jechali, a ja takiego konia mam. Lecą do mnie. Ja im tłumaczę, że ja jestem bieżeńcem z Warszawy. (5; 00:10:00) I podleciały zaraz moja żona, gospodarz, który znał rosyjski. Im wytłumaczył, że ja jestem u niego, że tam mieszkam i tak dalej, tak że żadnych represji nie miałem.DCz: Właśnie. A mogło się to źle skończyć.TK: I wtedy zdecydowałem. Tak, to był siedemnasty. Zdecydowałem, że ja muszę dokupić wóz, co by tam chłopi na miejscu pomogli. Taki z jednym dyszlem. Trudno było nim kierować, ale taki zwyczaj był. Kupiłem uprząż i siedemnastego rano wyjechałem...DCz: Z żoną i z mamą?TK: Wyjechaliśmy. Moja mama, moja żona, moja jedna siostra, ciotka jeszcze. Tym wozem wyjechaliśmy do Warszawy. Jechaliśmy dwa dni do Warszawy.DCz: I... To mi umknęło. Jak pan przyjechał w grudniu, wtedy, co miał ten papier na osiem osób, pozwalający wjechać, to już wtedy piekarnia była zniszczona?TK: Tak, była spalona.DCz: Czyli pan już w styczniu wracając, wiedział do czego wraca?TK: Nie umiem odpowiedzieć sobie na pytanie, dlaczego i kto spalił piekarnię? Obok domy niespalone, stojące. Tylko mój domek parterowy no i parterowy z tyłu w oficynie zakład piekarski spalony. Nie wiem, kto to zrobił.DCz: Oglądaliśmy, jak poprzednio się spotkaliśmy, oglądaliśmy zdjęcia zrobione właśnie na zgliszczach tej spalonej piekarni. Mnie zaciekawiło, jak panu się udało zrobić zdjęcia? Pan miał aparat w trakcie powstania czy dopiero...?TK: Zdjęcia?DCz: Tak, bo to nie było takie typowe.TK: Aparat miałem przechowany w gruzach. I to przetrwało. To była Retina 2 chyba Kodaka. Dwa czy jeden. Kodaka. Jak się wystarałem o rolkę, no to już wtedy mogłem.DCz: To znaczy, że w trakcie powstania pan też miał ten aparat?TK: Nie. Właśnie nie robiłem zdjęć. Byłem tak zajęty produkcją. Codziennie trzeba było... Potem było już tak, że woda nie była puszczana. Nie puścili wody. Niemcy nie dali wody. Wobec tego ja miałem przygotowany taki duży dół, taki betonowy, na trzy metry, cztery metry wody. Zapas. I tak dbałem o to, żeby codziennie ten basen był pełny. Jak już tej wody nie było. To wtedy miałem pompkę ręczną taką i zasilałem wodą cały teren. Tak że pracownicy mogli codziennie się wykąpać. Była woda do produkcji czysta. I codziennie – potem taką beczkę miałem na wózku – jeździło się na drugą stronę ulicy. Tam była studnia głębinowa. To była ciężka praca, bo to trzeba było ręcznie kręcić takie wielkie koło. Ale zawsze tam dużo ludzi u mnie się przy piekarni kręciło. Tak że zawsze ten dół miałem napełniony wodą. Jak chcieli, to się wszyscy mogli kąpać, bo woda grzała się na piecach, były takie kotły, piecach piekarskich. Była gorąca. To też nam ułatwiało.DCz: Panie Tadeuszu, w którym roku odebrano panu piekarnię po wojnie?TK: W 1951.DCz: A co się z nią działo? Bo pan później...TK: Ja miałem bardzo szybko, bo wiedziałem, że muszę szybko odbudować. Wiedziałem, że muszę szybko ściągnąć drzewo. Najpierw na bramę, żeby się zamknąć od ulicy i na dach nad piekarnią i nad stajnią, żeby konie miały gdzie stać. I wobec tego, mając wóz i mając konia pojechałem – Żabieniec chyba – za Piaseczno do tartaku. Wyjeżdżając z Warszawy musiałem przekroczyć dwa szlabany, bo wojsko stało i pilnowało, żeby z Warszawy nic nie wywieziono. I to była słuszna akcja, bo jak ludzie mogli się dostawać... Warszawa otwarta, mieszkania otwarte. Bo to przecież wypędzili nas wszystkich. No to ja wyjechałem tym wozem pustym do Żabieńca tam. Tam naładowałem metr, dwa metry, nie wiem w tej chwili, tych desek. Wracam do Warszawy z powrotem. Miałem pieniądze już nowe, bo przyjechał mój stryjek. Jak tylko pierwszego dnia się znalazłem na Racławickiej, to przyjechał, bo był w Falenicy, po tamtej stronie Wisły. Pytał się mnie, czy ja mam pieniądze. Ja mówię: – Mam jeszcze. Mam tysiąc czy dwa, nie wiem. – To – mówi – za to nic nie dostaniesz. I dał mi wtedy te pieniądze, tysiąc czy dwa, nie wiem, mnie dał. To ja już miałem do zapłacenia temu w tartaku. No i wjeżdżam do Warszawy, a ci żołnierze zdumieli się. Oni pilnują, żeby nie wywozić coś z Warszawy, ale mówi: – Nie ma zakazu, żeby nie wpuszczać. To mówię: – Bo ja muszę budować dach nad piekarnią. Gwoździ kupiłem z pięć kilo chyba w Piasecznie czy coś. I pomału tu się budowało, a piekarnia prowizorycznie zabezpieczona, prowizorycznie blachą, która leżała nad parterem, bo blacha spadła i leżała na piecach. To chroniła przed śniegiem, przed mrozem trochę może nawet. I zaczęliśmy tą produkcję prowadzić. Już dwudziestego lutego uzyskałem przydział. Najpierw zezwolenie na uruchomienie piekarni.DCz: 1945 roku?TK: 1945 roku. Uzyskałem to zezwolenie. Na takim zwyczajnym jakimś papierku napisane. Bo tam na Pradze były już władze zorganizowane. „Zezwala się” czy „Upoważnia się do uruchomienia piekarni i odbudowy...”. I tak dalej. I to robiłem. A produkcja już w tej części, która była niespalona, jedna jedyna. To był magazyn mąki i magazyn do przechowywania pieczywa. Nazywało się to ekspedycją. No to tam nie ciekło. Tam postawiłem kotła takiego, kociołek taki mały z rurą na zewnątrz wystawioną. Paliło się węglem, bo leżało węgla. Miałem w zapasie chyba ze trzydzieści ton, może i więcej. I to ciekawe. Ten węgiel, wydawało się, że już się nie pali. Aż tu nagle w nocy znowuż ogień wybucha. Gdzieś od spodu się tlił. To potem... Śnieg padał. Zrzucałem na ten węgiel, żeby już przestał się palić. I tak pomału uruchomiłem tą piekarnię.DCz: A jak tą piekarnię zabrano panu w 1951, a później pan ruszył z nową po „odwilży”, na Polnej, to...TK: No, to nie tak łatwo było. Zabrali mnie piekarnię. Mama była zrozpaczona. Bo była piekarnia na mnie i na mamę. Ja byłem zadowolony. Dlaczego? Dlatego, że ja byłem bardzo prześladowany. Nie puszczono mnie do głosowania. A chciałem się wypowiedzieć... Słucham?DCz: Mówił Pan.TK: Tak, mówiłem.DCz: Pan o tym wspomniał, natomiast nie mówił pan, co się później działo. Jak wyście w ogóle na tą piekarnię później patrzyli, kiedy ona już nie była wasza, a wam odebrana, znacjonalizowana, tak?TK: Musieliśmy tam mieszkać. Zaraz się od tego... (5; 00:20:00) Mieszkaliśmy nad piekarnią i tam musieliśmy mieszkać. Było bardzo gorąco. W mieszkaniu dochodziło nam w lecie temperatura pięćdziesięciu stopni. To zupełnie żyć się nie dało, no ale tak musieliśmy żyć. Palono węglem, a my na drugim piętrze. Ten dym rozpościerał się wszędzie. Tak że tam mieliśmy bardzo trudne lata, które tam przebywaliśmy. Gorączka...DCz: A czy ten, pewnie kierownik, który prowadził waszą dotychczasową piekarnię... Czy on jakoś, nie wiem, miał na was wzgląd? Czy wyście tam się zaopatrywali w chleb? Czy to była jakaś...?TK: Kierownikiem to byłem ja, ale oni przejęli piekarnię razem z pracownikami. Zrobili bilans wszystkiego, co zastali...DCz: I zabrali ją.TK: Pieniędzy w kasie. Ja jeszcze, głupi byłem, bo zapłaciłem pracownikom za ten tydzień, w którym mnie wypaństwowili. Mogłem tego nie robić, no ale uważałem, że musiałem wobec pracowników być lojalny. Więc z niewielką ilością pieniędzy zostałem i zaraz po upaństwowieniu chodziłem do piekarni, niedaleko, na terenie Mokotowa, do pracy.DCz: Aha, do innej już.TK: Do innej piekarni, tak. Do pracy. DCz: Później pan pracował w tym przedsiębiorstwie, które projektowało...TK: I teraz: kto przejmował te piekarnie? W to może trudno panu jest uwierzyć, ale te piekarnie przejmowały związki zawodowe piekarzy.A potem zacząłem pracować na Pradze, aż na ulicy... Ojej, zapomniałem, jak się nazywa, ale na Grochowie, tam daleko. Jeździłem tam na piątą rano do pracy, do prywatnej piekarni. Ale też niedługo, dlatego że ta piekarnia zawarła umowę z Warszawskimi Zakładami Handlowymi chyba. WSP.DCz: „Społem”.TK: Zawarła umowę. Oni się zgłosili, że oni tą piekarnię przejmą, będą... Jako wynajęcie od pana Drzewieckiego, który był właścicielem piekarni. No a ja byłem u niego zatrudniony i wtedy mnie razem zostawili. Pracowałem przez chyba rok czy półtora w tych zakładach piekarskich tam. Ale nie mogłem się z tym pogodzić. Jak ja odpowiadałem, bo potem byłem kierownikiem produkcji tam mianowany... Jak zobaczyłem, jak... W takiej małej piekarence musi być również magazynierka. Jak zobaczyłem, jak do magazynierki przychodzi córka sześcio-, ośmioletnia i ona jej w torbie szykuje cukier, to ja mówię: – Ja nie mogę w tych warunkach pracować. Oczywiście nic jej nawet nie powiedziałem, że ja to zauważyłem, tylko starałem się, żeby mnie stamtąd zabrali do innej piekarni. Wtedy trafiłem już do Warszawskich Zakładów Piekarskich na ulicę..., na Woli.I tam potem pracowałem. Tam pracowałem, tam szkoliłem uczniów, opiekowałem się uczniami, prowadziłem im zajęcia technologiczne w szkole we Włochach. I tak było. A potem uruchamiali nowe piekarnie.DCz: Pan zamówił...TK: Potrzeba było im piekarza. Bo „Społem” przejęło sprawę budowy piekarń w Polsce. Powołało biuro projektowania piekarń na Grażyny w Warszawie. I chcieli piekarza, no żeby coś im pomógł w technologii, w kolejności produkcji i jak to ustawić. Ile dzież, ile maszyn, jaka produkcja. I ja tam się zatrudniłem. To trochę lepiej zarabiałem wtedy, w biurze projektowym. I tam już trwałem, w tym biurze projektowym, aż do roku gomułkowskiego. Który to był rok?DCz: 1956.TK: 1956. Tak. Jak Gomułka przyszedł, to czuło się pewną odnowę, że się robi inaczej. Brałem udział... Byłem obecny na olbrzymim wiecu na ulicy Marszałkowskiej. To był nas tłum ludzi, od Królewskiej do poprzecznej do Alei Jerozolimskich. I tam przemawiał Gomułka. Namawiał ludzi. Że będą zwolnienia z pracy, bo za dużo jest w różnych instytucjach ludzi, dla których nie ma roboty. Jako wątek taki... – Ja wam pomogę. Ułatwimy. Pomożemy, żebyście mogli dalej prowadzić swoje zakłady. Uruchamiajcie zakłady. A jak będziecie chcieli, to wyrazimy zgodę na to, że kupujecie je na własność dla siebie. I rzeczywiście. Uruchomione zostały możliwości budowy piekarń. Dostawaliśmy działki. Ale nie tylko piekarń, bo i inne branże też, motoryzacyjna na przykład. I ponad sto piekarń zostało wybudowanych nowych. Dano im tytuł własności. Co to dla mnie znaczyło? Dla mnie znaczyło, że mnie upaństwowiono i upaństwawiano dlatego, że wszystko nasze, a państwo jest od tego, żeby to rozdawało ludziom i prowadziło piekarnie. A to wszystko nasze. To znaczy odstąpili, partia odstąpiła od tego rodzaju myślenia. Tak myślę i chyba tak było. Dla mnie to taka była pierwsza przemiana, jak gdyby pierwsze przekonanie się przez partię rządzącą Polską, że ta ich doktryna przyjęta z Rosji się nie sprawdza. Tak dla mnie to wyglądało.DCz: I wtedy pan zamówił piec i ruszył z piekarnią na Polnej, tak?TK: Wtedy... Ponieważ ja miałem w biurze projektowym sporo informacji z Zachodu właśnie o małych piecach. Informacje, w których na przykład czytałem, że w Berlinie Zachodnim wtedy, że w Paryżu buduje się małe piekarenki o bardzo przystosowanym, lekkim piecu. Taki jak został wybudowany pierwszy w Polsce. Ten, który ja miałem na Racławickiej. Na Polnej. A kto budował ten piec? Ano znowuż, mój stryjek, który zajmował się maszynami piekarskimi od wielu lat. Reperacją, miał pewne pomysły, nowe tworzył maszyny. To poszedłem do niego i mówię: – Karol, taki piec. Ale potem trzeba było takie piece sprowadzić, dwa. Przyczyniłem się do tego, że takie dwa piece, jak byłem w biurze projektowania piekarń, „Społem” zakupiło w Niemczech. W Niemczech chyba, może w Austrii, nie wiem. Jak przyszły te piece zapakowane, to biuro projektów, w którym byłem, wysłało techników, którzy każdą blaszkę, (5; 00:30:00) bo to blaszany piec był, odrysowywali. Kąt nachylenia, wielkość i tak dalej, i dalej. I odchodząc z biura projektowania piekarń, dostałem pełną dokumentację. To taka wielka sterta była tego papieru, bo tam się każdą śrubkę rysowało. Umożliwiło mi to wybudowanie tego pieca pierwszego w Polsce.DCz: A piekarnia przy Polnej była pana, czy była „Społem”?TK: Nie.DCz: Pan tylko mógł ją prowadzić?TK: To była piekarnia... Wtedy koledzy z architektury sporządzili mi rysunek... Bo ja miałem... Taką decyzję podjąłem, że chcę, żeby piekarnia była na parterze, że chcę okna, żeby były otwarte i widoczne, niezasłonięte, żeby ludzie przechodzący Polną mogli stanąć i popatrzeć, jak się odbywa produkcja chleba. Dalej. Założyłem, że sprzedajemy chleb gorący, czyli prosto z pieca na stół taki się wypiekało i ludzie sobie sami brali. Ja tylko prosiłem: – Bierzcie za spód, bo spód jest chłodniejszy, a z wierzchu jest... Na skutek zarumienionego tego koloru wierzchu temperatura do stu osiemdziesięciu stopni. A na spodzie nie. Albo im do koszyków wrzucaliśmy. No i to się ludziom podobało. I ja w przeciągu roku nie mogłem nadążyć z tą produkcję, bo się ludziom podobało. Przyjeżdżali.Ludzie byli tolerancyjni. Ja paliłem węglem, to ten dym... Pomimo że podwyższałem komin, to dom czteropiętrowy, ten dym jednak ludziom dokuczał, ale oni to tolerowali wtedy, nie upominali się. Dopiero później, po przemianach, jakie nastąpiły, nastąpiły nowe wymagania ludzi. Temu się nie można dziwić. I dlatego piekarnia nasza na Polnej ulicy jest klimatyzowana. Że to gorące powietrze, że te zapachy, które powstają, które jednym są przyjemne, jak się chleb piecze, ale może nas nawet o to nie tego... Są wyprowadzane wysoko kominem na dach. Każda maszyna jest wyciszana, żeby nie było jakichś drgań, żeby nie było rezonansu. I ta współpraca się teraz dobrze nawet z lokatorami układa.DCz: Panie Tadeuszu, chciałbym jeszcze na moment... Może to odwrócenie kolejności. Jeszcze na moment wrócić do okresu przedwojennego i zadać takie pytanie: jak tata pana umarł, to pan miał osiemnaście lat, tak? To było w 1935, jak zmarł.TK: Tak, osiemnaście lat miałem.DCz: I wtedy pan jakby po tacie przejął prowadzenie piekarni razem z mamą? Jak to...?TK: Mama prowadziła piekarnię, dlatego że było takie prawo, może jest jeszcze dzisiaj, że żona po mężu, nie mając uprawnień...DCz: Tak, to pan mówił, ale mama zrobiła uprawnienia mistrzowskie.TK: Mama potem, po dwóch latach czy coś zdobyła uprawnienia, zrobiła kwalifikacje mistrza piekarskiego.DCz: Ale pan jako osiemnastolatek już w tym czasie, no to był duży...TK: Ja wtedy byłem w szóstej klasie, tak że do matury pełnej nie doszedłem, bo musiałem przerwać naukę, żeby się zająć pracą w piekarni. Żyłem wspomnieniem, jak przy trumnie mojego ojca, który umarł 27 grudnia, przez cztery czy pięć dni stał w domu, a rodzina i my bez przerwy się modliliśmy. W pewnym momencie moja najmłodsza siostra zsunęła się z kolan mamy, przyszła do mnie i pyta: – Czy ty będziesz na nas pracował? Ta, wtedy sześcioletnia, chyba tak, moja siostra o to się spytała. – Tak Tereniu, będę pracował. I to się tak zaczęło. Ojciec liczył, że ja skończę jakąś wyższą szkołę, na Rakowieckiej, handlową, przemysłu spożywczego. Tam były jakieś takie szkoły. No ale już tego nie zdałem. Ale okazało się, że pomimo to w życiu sobie daję dobrze, że ucząc innych musiałem się sam nauczyć technologii, że ucząc innych musiałem pobrać jakąś wiedzę. Dlatego ? (5; 00:35:55) profesora Gądzikiewicza książkę, która była dla mnie podstawą do czytania i po raz pierwszy w Polsce, tam czytając, mogłem zrozumieć te zasady technologii, zasady fermentacji i warunki, w jakich fermentacja się powinna odbywać. Ta pierwsza fermentacja. I to potwierdzałem potem tą piekarnią „Kuracyjną”, która tam powstała, którą właściwie ludzie nazwali. Że ta woda tam na tym terenie jest tak dobra, o takich właściwościach, że fermentacja wspaniale się odbywa.DCz: Mowa o piekarni w Konstancinie, pierwszej piekarni rodzinnej.TK: W Jeziornie pod Konstancinem. Ale to jest jeden teren.DCz: Teraz tak, Konstancin-Jeziorna. To była ta piekarnia założona przez Aleksandra Kałasę?TK: Nie, tam była nie Aleksandra tylko Kazimierza, mojego dziadka. Ojca mojego ojca ojca.(6; 00:00:00)TK: Rok 1939. Wojna się zaczęła. To wszyscy w Polsce wiedzą… Jeszcze sporo jest tych, co pamiętają, bo brali w tym udział. W piekarni mojej, bo wtedy ja już pracowałem, tylko z mamą, były dwa konie i dwa wozy do rozwożenia pieczywa. Tak się złożyło, że obaj panowie, którzy byli, poszli na wojnę. No jest koń. Ja wiem, ile mam sklepów, mam adresy, rejestracje, bo przecież... No ale jak oni jeżdżą, gdzie zaczynają? Trzeba wyjeżdżać o godzinie piątej albo pół do szóstej, bo przed sklepami zostawia się kosze z pieczywem, nawet jak nie ma jeszcze właściciela. Dzwoni się do mieszkania, to on się budzi, potem wychodzi, a dalej się jedzie. No więc konia zaprzągłem, siadam na konia, na wóz, jedziemy. A koń sam wie, gdzie on ma iść. Po kolei. Ja tylko lejce ręką trzymam, a koń wie, że on tu jedzie, skręca, tam skręca i tak dalej. Tu staje. Sam staje przed sklepem. Jak ja wychodzę ze sklepu, to on już rusza, bo wie, że my się spieszymy. Tak był przyzwyczajony. I tak mnie obwoził po wszystkich sklepach.DCz: Czyli pan nie musiał znać listy adresów, bo...TK: Bo koń to pamiętał. Było też i tak kiedyś. Patrzę, do podwórka wjeżdżają same dwa wozy z końmi. Nie ma furmana. A one same wjeżdżają. Okazuje się, że oni zeszli na piwo czy gdzieś tam, a konie się znudziły stać i ruszyły same, i same przyjechały. Ulicą Puławską w Racławicką, odpowiednim łukiem, nigdzie nie tego i do bramy wjechały.DCz: I nigdzie nie zaczepiły?TK: Nigdzie nie zaczepiły.DCz: Czy to znaczy, że od 1939 roku pan też sam rozwoził chleb, czy tylko tak było przez moment?TK: Nie, ja nie woziłem. To było wtedy, kiedy tego człowieka nie było, bo do wojska poszedł.DCz: Ale później się ktoś znalazł na jego miejsce?TK: No tak, oczywiście. Byli chętni. Rolnicy podwarszawscy, z dalszych okolic.DCz: Panie Tadeuszu, a jak pan przerwał naukę po śmierci taty, to w której pan był klasie?TK: Ja byłem wtedy w szóstej klasie.DCz: I pan chodził gdzie do szkoły? Pan chyba o tym mówił.TK: Ja chodziłem do Górskiego. Do szkoły Górskiego.DCz: Tak, o tym była mowa. Pytałem chyba pana, czy pan tak szkołę tą pamięta, czy pamięta jakichś swoich...?TK: Pamiętam szkołę, bo przecież... Pamiętam szkołę. Chyba mówiłem panu o autorytecie nauczycieli, jaki mieliśmy. Mówiłem chyba o tym, że wychowawca przed szkołą... Wychowawcy chodzili, jak my szliśmy. – Tak, dzień dobry, panie profesorze. Trzeba było zdjąć czapkę, nie tylko kiwnąć głową. No podstawy zachowania.DCz: Tak. To sobie przypominam. A taki był interesujący wątek, którego nie rozwinęliśmy. Pan opowiadał o tym, jak jeszcze na Narbutta pan pomagał wypiekać kajzerki. To mnie jakoś tak zainteresowało. Pamiętam, że o tym wtedy nie rozmawialiśmy. To było jakoś regularnie? Pan chodził do piekarni już wtedy?TK: Nie, bardzo chętnie chodziłem. Wieczorem zaczynali produkcję o godzinie, nie wiem, ósmej, dziewiątej. To ja nieraz do dwunastej koło nich tam chodziłem. Jakoś mnie to interesowało.DCz: Rozumiem, że całkiem inaczej wyglądała produkcja przed wprowadzeniem tych maszyn?TK: Wspominałem wtedy również, że robotnicy na Narbutta strajk ogłosili we wszystkich piekarniach warszawskich. To wspominałem.DCz: Tak. Bo bali się tej mechanizacji, bali się o miejsca pracy.TK: Bali się mechanizacji, tak. Ale ojciec im powiedział: – Nie będziecie wy bez pracy. Ja za to odpowiadam. Ja zwiększę produkcję, tylko mniejszym wysiłkiem. Przecież to była naprawdę bardzo ciężka praca. Ręczne robienie ciasta, wypiekanie chleba w komorach, w których się palił ogień po to, żeby wygrzać tą komorę.DCz Bo u państwa w piekarni piekło się tylko chleb? Nie było żadnych innych rzeczy?TK: A jak to? Pełny asortyment. Przecież my teraz mamy, nie wiem ile, ale chyba z pięćdziesiąt asortymentów. Nie wiem, nawet prosiłem Olka, żeby chleb jakiś przywiózł dzisiaj. Może przyjedzie? Bo mówi pan, że się panu kruszy chleb.DCz: – Często się kruszy chleb warszawski.TK: – No właśnie. To zależy, jaki pan kupił. Nie do końca dopieką. Niewłaściwa fermentacja. Przecież ta fermentacja polega na spulchnieniu, a żeby gluten się rozszerzał w chlebie, żeby te pory powstawały, musi być odpowiednia ilość białka pszennego, glutenu. I wtedy drożdże, rozmnażając się, wytwarzają dziurki takie, które się rozszerzają jeszcze pod wpływem i ciepła i fermentacji drożdżowej.DCz: – Panie Tadeuszu, takie chyba już ostatnie pytanie. Czy pamięta pan jeszcze jakieś szczególne zdarzenie, które by miało zdarzenie od 1939 roku do powstania warszawskiego? W tym czasie, bo przecież w czasie okupacji Warszawy. Nie wiem, czy jakieś aresztowanie może, które się zdarzyło...?TK: – Taak. Chce pan, żeby Panu opowiedzieć?DCz: – Bardzo bym chciał.TK: – Tak?DCz: – Tak.TK: – To panu powiem. Rok 1943 był. No dobrze, 1943 rok. Powiem to szczegółowo. Przyjmowałem siano wtedy dla koni. Układało się to na strychu. ? (6; 00:07:56) siano, takimi wielkimi widłami do góry tam podawała, to się układało, już wyjechała, ale pozostało siano porozrzucane. No to ja wziąłem miotłę i to siano zamiatam. W pewnym momencie widzę, że coś się dzieje niedobrego na Racławickiej, że ludzie uciekają. Spojrzałem w prawo. Co widzę? Widzę, że tak: jedzie samochód pełen. Pełny, no… Z ośmiu, dziesięciu, nie wiem, żołnierzy niemieckich czy gestapowców. Trzech z nich czy może czterech biegnie piechotą po trotuarze od mojej strony. Jeden z nich trzyma siekierę w ręku. Potem się okazało, że to gestapowcy. To ja prędko cofnąłem się, przymknąłem bramę no i wchodzę, idę dalej do piekarni. Oni byli szybsi. Nim ja doszedłem już tam do piekarni, oni już weszli furtką. Otworzyli furtkę, weszli. Otworzyli pierwsze drzwi. Tam mieszkała moja rodzina. Nie moja rodzina, tylko rodzina mojego ojca. Mojego ojca brata rodzina. Mieszkały tam trzy kobiety, cztery kobiety. Jedna z nich pracowała w piekarni, jak oni wpadli, a dwie córki i ciotka były w tym. Jak usłyszała raus, żeby wychodziła szybko... (6; 00:10:00) I postawili je, trzy osoby, dwie córki i matkę przed bramą domu, na froncie, po lewej stronie bramy. I potem idą. Jak już się zorientowałem, to ja już tam idę naprzeciw i od razu mówię, przedstawiam się: – Tak, ja jestem tu właścicielem piekarni, ja wypiekam chleb na kartki. Mówię: – Właśnie wyjechali z chlebem, te furgony wyjechały, bo pojechali – mówię – chleb ładować do pociągu, który jest dla wojska niemieckiego. Bo wojsko niemieckie szybko idzie przez Rosję, a oni nie nadążają piec. Ale to potem wrócę jeszcze do tego. – A – mówię – tutaj u mnie wczorajszy chleb wysłaliśmy już. Bo Niemcy zarządzili, że nam nie wolno sprzedawać ludziom gorącego chleba, bo to mniej chleba będą jedli. To ja mu to tak wszystko próbowałem wygarnąć, próbowałem po niemiecku. To on do mnie: – Wejdź do środka. To ja wchodzę pierwszy do ekspedycji. Tam jest moja mama, jest moja siostra, jeszcze chyba któraś z pań. Mówię: – Właśnie panie szykują, przyjmują pieczywo w tej chwili i będzie jutro wywożone. Bo – mówię – tak władze zarządziły. On popatrzył: – Alles raus! To tłumaczę im. Mówię do mamy: – Proszę, wyjdźcie na zewnątrz, ale stańcie tu przy piekarni. I on dalej do piekarni mi każe, żebym szedł. Rewolwer czuję na plecach. No to wchodzę i mówię mu: – Tutaj jest... Mamy sześć takich piecy dużych, właśnie wsadziliśmy chleb. A to jest obsługa tych piecy. I tak dalej. – Tam już robimy nowe ciasta. – Alles raus! Wszyscy wychodzą. No to ja mówię pracownikom: – Wychodzimy wszyscy na podwórko. Po jakimś czasie – było ich dwóch wtedy, tych Niemców – jeden wychodzi. Pracownicy wyszli. Wychodzi z piekarni. – Komm zu mir. No to ja idę. Mówi: – Zobacz, on ciebie okrada. Bo pracownika jednego znalazł, bo może był w szatni wtedy, nie wiem, w ubikacji czy coś i ten pracownik trzyma... To Jasiek taki. Mówi: – Zobacz, on cię okrada, on ci mąkę wynosi. Rzeczywiście, na ? (6; 00:13:24) tak płasko jak ułożył na brzuchu. To przecież ja nikogo nie rewidowałem. To mówię: – Tak, to ja z nim porozmawiam, ja już mu wytłumaczę. Temu Niemcowi mówię, starając się mówić po niemiecku. No i wychodzimy. Tamten też wychodzi, a ja mówię do tego Niemca, żeby zobaczył, że chleb trzeba wypiekać, trzeba przerzucać na drugi piec...DCz: Bo się zmarnuje.TK: ...bo się zmarnuje. – A ilu ludzi? No to mówię: – Co najmniej ośmiu. To on wyraził zgodę. Zabrałem tych ośmiu do piekarni, do tego pieca tam. No ale ja potem wracam, za chwilę, mówię: – Zobacz, ciasto leci. Zrobione ciasto, dzieże już są pełne, leci ciasto, to się marnuje. No i w ten sposób zwolniłem wszystkich w piekarni z tych, co tam byli pod ścianą. Wszystkich pozwalniałem. – Panie muszą liczyć, pakować pieczywo. I tak dalej. To już myślę sobie: tu mam załatwione, ale tam trzy osoby, moje ciotki są na ulicy.DCz: No tak, bo one...TK: – W tym czasie zjawił się dolmetscher. Pokazuje, dobrze mówi po polsku: – Aaa, panie Kałasa, ja pana chleb jem przecież. Zaczyna taką rozmowę ze mną. Ja mówię: – Cieszę się, że Pan uważa, że chleb jest nie najgorszy, tylko niech mi pan powie, co z tymi paniami, co tam stoją. Mówię: – One też mają kennkarty moje. Która pozwalała im, pracownikom wszystkim wychodzenia na ulicę w godzinach wieczornych, kiedy była godzina policyjna. – Aaa – mówi – to nie wiem, bo one już zaraz będą wywiezione. To ja mówię: – To niech pan łaskaw mnie pozwoli, to ja im kanapki jakieś chcę zrobić z mięsem czy z szynką, ale musiałbym gosposię wysłać na róg Racławickiej. To jest dwa domy dalej. Tam jest rzeźnik, to przyniesie wędliny. On się spytał tego Niemca. Taki młody, taki wysoki, ta czapa tak do góry. To zezwolili. To posłałem gosposię: – Szybko wracaj. Mama już chleb kroi. Jak on przyszła, to te kanapki naszykowała no i podałem im te kanapki, tym moim kuzynkom. – Ale – mówię – niech pan mi teraz pomoże w jakiś sposób załatwić sprawę, bo ja chciałbym również poczęstować tych żołnierzy – co byli, gestapowców – poczęstować swoim chlebem. Niech spróbują ten mój chleb, czy jest dobry. Niech powiedzą. Aaa, no to on się spyta. Spytał się znowuż tego głównego dowodzącego. Wyrazili zgodę, że oni też chcą spróbować ten chleb. To szybko pokrojony chleb, wędlina na stole, ja wódkę postawiłem również na stole i oni przyszli. Karabiny koło krzeseł pokładli na ziemi. Te karabiny, co mieli. Nie wiem, to były jakieś szybkostrzelne. Nie wiem. No a ja im zaraz dolewam do kielicha. To mówię: – To do spróbowania. Zobaczcie. Smakuje ten chleb? Jeszcze szynka dobra. Oni to wszystko z apetytem jedzą. To myślę sobie: to teraz temat następny. Zwracam się do dolmetschera. Mówię: – No, słuchaj, tak mi pan tutaj pomógł. Dziękuję za to, że... Ten chleb swój pokazuję. – Że jesteście zadowoleni. Ale co ja mam zrobić teraz, żeby te dziewczyny, co zabraliście na Aleję Szucha do gestapo? Co z tym zrobić? Czy nie może pan coś porozmawiać z tym oficerem? On poszedł porozmawiać z oficerem. Za minutę wraca. Ale to było w jednym pokoju. Za chwilę wraca, podchodzi do mnie: – Szybko nazwiska niech Pan poda. Napisałem nazwiska. On mu dał tę kartkę. On to wsunął do kieszeni. No i tam po tej libacji całej... Pewno się z nimi nie żegnałem, bo nie było takiego zwyczaju, żeby się żegnać, jeszcze życzyć: – Do zobaczenia. Nie było tego zwyczaju. Oni za chwilę się załadowali na samochody i pojechali. Niech pan sobie wyobrazi, że w przeciągu, nie wiem, pół godziny, godziny może wszystkie trzy wróciły.DCz: A były już wiezione na Szucha.TK: Były na Szucha, tam były takie pokoje...DCz: Tramwaje.TK: Tramwaje, tak. Pan wie. Tam już siedziały. On, jak tylko przyjechał tam, poszedł i ich wyprowadził za bramę. No i już. I one radosne wróciły do placu Unii, bo tam te tramwaje chodziły i tak dalej. I to się udało.Ja się potem przekonałem nieraz w życiu, że człowiek musi nie tracić nadziei. To jest jedna zasadnicza sprawa. Musi czuć się godnie. Ja przez to, że ja od razu mówiłem, że ja tu jestem bäkermeister, że ja prowadzę tą produkcję, że piekę ten chleb na kartki, (6: 00:20:00) to ja utrzymywałem z nimi ten dialog. Ja nigdy nie stanąłem pod ścianą, nie, bo ja tu jestem kierownikiem tego, tych ludzi. I tak mi się to udało.DCz: A oni długo bawili wtedy w tej piekarni nad tym chlebem, nad tymi kanapkami czy to szybko wszystko trwało?TK: Szybko zjadali. Przyniosło się wędlinę. To było z pół godziny, może mniej, nie wiem. Pokroili, naszykowali, potem ja dyskretnie postawiłem jakieś szklaneczki, żeby tą wódkę się nalewało.DCz: To piękna historia. Rozumiem, że...TK: A jeszcze jak pan chce, to powiem panu tak: jak wojska niemieckie wkroczyły do Rosji. Wtedy milion ludzi, milion Rosjan zostało przez Niemców schwytanych. Stalin powiedział: – Za to, że się dali złapać, że nie walczyli do końca krwi, oni są mnie niepotrzebni, oni muszą zginąć. Czy coś takiego. A oni siedzieli w Alejach Ujazdowskich, tak jak jest Sejm po prawej stronie czy po lewej, jak się tam ustawi, a tam był szpital w Alejach Ujazdowskich. To przecież chodziłem tam i chleb im rzucałem w woreczkach, bo nie dostawali żadnej żywności.Ale chcę mówić nie o tym. Chcę mówić o tym, jak Niemcy nas traktowali. Była władza polska administracyjna, zajmująca się, koordynująca produkcję na przykład chleba, no i była nad nimi władza rosyjska, niemiecka. Pewnego dnia dostaliśmy zawiadomienie, telefonicznie, nie wiem, jak to było, że wszyscy mamy się zgłosić chyba na ulicę Kopernika, bo ten Niemiec, który nadzoruje tą produkcję pieczywa w Warszawie chce z nami rozmawiać. Więc sto piekarń i jeszcze dwudziestu sześciu Niemców. To sto dwadzieścia sześć piekarń. Chyba wszyscy się tam znaleźliśmy. W pewnym momencie wchodzi taki z tą czapką gestapowiec. Ten swój rewolwer odpiął chyba, położył na stole razem z futerałem, no i powiada tak: – Ja mam dwie prośby. To nie są prośby, to jest rozkaz, który musi być wykonany. Ja mówię swoimi słowami. – Jeden to taki, że armia niemiecka idzie do przodu, nie mogą nadążyć piec chleba. Nie mają skąd chleba wziąć. Mają swoją piekarnię. Znaczy Niemcy. – Na wózkach mają swoje piece. Wszystko mają przygotowane, tylko nie mają piekarzy. Dlatego, znowu nie użyję słowa proszę, każda piekarnia musi dostarczyć jednego piekarza, żeby pomógł tam Niemcom, żeby się sami wyżywiali.DCz: Na Wschodzie?TK: Na Wschodzie. Jak lecą za tymi Rosjanami, bo tam panika była.DCz: Czyli ci piekarze mieliby wsiąść w transport i pojechać tam.TK: Tak. – I to jest jedna sprawa, a druga sprawa. Od jutra każda piekarnia będzie wyznaczona. Nie wiem, jedna, dwie czy trzy, tam nie wiem, która musi dostarczyć tonę czy dwie tony, tam określoną ilość chleba na pociąg do wagonów na Dworzec Wschodni. Bo tam były pociągi. – Za to dostaniecie dodatkowe przydziały mąki. Bo myśmy mieli tylko mąkę kartkową. – Dostaniecie dodatkowe przydziały mąki i to musi być codziennie wykonywane. Jak to podzielicie, która piekarnia i jak, to już jest wasza sprawa. I tak zrobiliśmy. Ja wypiekałem chleba, nie pamiętam, dwa razy w tygodniu, raz w tygodniu. Nie wiem, ile to było, czy to było jeszcze miesiąc czy krócej. I wysyłaliśmy ten chleb tam na dworzec, z tym że gorący chleb ładowałem. A tam rzucali, o tak, o. To tylko tyle się pocieszałem, że z tego chleba Niemcy nie będą mieli pożytku, bo się pogniecie, bo gorący na kupę rzucony i tak dalej. No i rozmawiam ze swoim pracownikiem, takim starym zresztą. On nie był chyba komunistą, on chyba był socjalistą. Ja mówię: – Słuchaj, ja tu mam taki problem. Skąd ja wezmę? Kogo ja wyślę? Przecież ja żadnego z was nie puszczę, bo jesteście mnie potrzebni i wbrew ? (6; 00:25:59) tego nie zrealizuję. Jak to zrobić? – Panie Tadeuszu, ja pomyślę, jutro panu powiem. Na drugi dzień przychodzi prosto do mnie i mówi: – Mam kogoś, kto chce pojechać do wojska tam rosyjskiego i razem z armią się tam przepychać. – To dawaj go tutaj. I przyszedł facet, którego nie pytałem, dlaczego tam jedzie. Może wywiad, może kontrwywiad, ja nie wiem.Ale było też i tak, że byli Polacy, którzy, jak Niemcy zajęli te tereny, chętnie tam chcieli jechać, na teren Rosji. Aż do Rosji się dostać. Byli tacy, co pojechali do Rosji, jak tylko mogli, ale po dwóch, trzech latach wracali z powrotem. Jak poznali tam i dotknęli, będąc tam, ten ustrój, który był nie do realizacji.Więcej go nie widziałem, tego człowieka. Albo z wywiadu jakiegoś może albo coś. Nie wiem. Wiem, że ten piekarz, co go wysłał, to nazywało się, że on jest socjalistą. Że, jak były na przykład spotkania pierwszomajowe, to on szedł jako socjalista...DCz: Przed wojną jeszcze?TK: Przed wojną. I obok szedł drugi pochód, czy z drugiej strony szli komuniści. I tam się spotykali, na placu Teatralnym, mieli pały przy sobie i się bili, i się leli z sobą. Tak.DCz: I dlatego socjalistów z komunistami nie wolno mieszać, tak? [śmiech]TK: Bo ja wiem. Nie wiem. Dzisiaj też mówią, że socjalizm...DCz: Panie Tadeuszu, a czy jakichś Żydów w trakcie wojny pan widywał, widział? Ta tematyka żydowska...TK: To jest szeroki temat. Ja miałem kolegę, który prowadził piekarnię, która znalazła się w getcie warszawskim. W którym roku to getto zaczęli ? (6; 00:28:46)? Chyba już w 1939, w 1940 roku chyba getta powstawały. I co z tego wyszło? On dostarczał pieczywo na Gęsiówkę. Gęsiówka to było więzienie. Nie, ale najpierw na terenie getta był. Ta piekarnia. I dostarczał pieczywo na Gęsiówkę. Kolega Żmijewski. Od niego władze podziemne dostawały informacje, że dzisiaj zamówili tysiąc chleba, a jutro chcą pięćset. Aaa, bo będzie wyjazd albo będzie rozstrzelanie. Tak to odczytywaliśmy. Poza tym wywoził zawsze stamtąd jakieś grypsy od ludzi, którzy tam siedzieli. Ale to tak mówię, bo to mój przyjaciel, który wtedy tam się znalazł.Dalej. W pewnym momencie zginęli Niemcy. Jakiś ważny Niemiec zginął. Ja nie będę umiał znaleźć nazwiska w tej chwili.DCz: Może Kutschera?TK: Może Kutschera. Chyba tak. Wtedy zarządzili, że oni w oddzielnych dzielnicach... Chcą oddzielną dzielnicę dla Niemców, żeby folksdojcze mieszkali w swojej dzielnicy. Jak gdyby skupić ich, co miało w ich przekonaniu wtedy, w ich myśleniu, ochronić tych Niemców, żeby im się krzywda nie działa. Oczywiście przyjechał do mnie na Racławicką piekarz. Jak się nazywał? Szajer chyba. Chyba Szajer. Eleganckim konikiem, przyjechał powozem takim fajnym. Po co przyjechał? Po to, żeby zbadać, czy on by chciał przeprowadzić się tutaj, do mojej piekarni, do mojego domu, żeby się znaleźć tam w tej sferze tych Niemców. Natychmiast zawiadomiłem zarządcę cechu, którym był Niemiec. Mówię: – Słuchaj, co się to dzieje? Co on tutaj myśli robić? – Czekaj – mówi – ja ci powiem. Za dzień czy za dwa zadzwonił do mnie: – Nie bój się, nikt cię stamtąd nie wypędzi. Prawdopodobnie Niemcy się zorientowali, że zgromadzenie w jednej dzielnicy tych folksdojczy czy reichsdojczy nawet rodzić będzie większe niebezpieczeństwo. Jeden z piekarzy niemieckich... Syna wychowywał oczywiście po niemiecku. Syn nie wiem ile miał lat. Osiemnaście? Był młody. Coś tam się naraził naszej organizacji podziemnej. Wykonała na nim wyrok. Na Nowym Świecie chyba go zastrzelili. Byłem na tym pogrzebie. Jak to się będzie odbywać, bo chowany był na cmentarzu ewangelickim chyba. Takie wypadki też były.DCz: A Pan był na pogrzebie jako przedstawiciel cechu czy jako...?TK: Nie, nie, skąd. Ja po prostu chciałem zobaczyć, jak to będzie wyglądać. Chciałem wiedzieć, jak to będzie wyglądało.DCz: A czy ktoś z bliskich pana piekarzy podpisał volkslistę? TK: Nie.DCz: Czy to byli raczej...?TK: Nie, absolutnie. Z całej rodziny... O, tu mam. Sto osiemdziesiąt osób. Wtedy było mniej, bo nie było tyle dzieci. Żaden... Żadnego podpisu nigdzie się nie składało.DCz: Mi raczej chodziło o to, czy znajomi piekarze. Nie rodzina, tylko...TK: Nie. Ja byłem zdumiony, że ten pracownik mój, co ten Niemiec mu ten worek znalazł... Nazywał się Łukasiewicz. Pierwsze: mi do głowy nie przychodziło, że on może być folksdojczem. Ja już nie wiem, jak to potem się ujawniło.DCz: A właśnie. A co się stało potem, jak pan się zorientował, że on tę mąkę...?TK: A co ja miałem mu powiedzieć? Co? Oni brali mąkę, nieśli do takich różnych, gdzie robili wódkę.DCz: Ach, to ona była na bimber.TK: Fermentację robili.DCz: No tak. Jak rozmawialiśmy o tym wtargnięciu esesmanów, gestapowców wtedy do piekarni, pan wspomniał o tym, że wysłał gosposię do sklepu rzeźnickiego i tak sobie pomyślałem, że może zapytam o tą ulicę Racławicką. Jak ona wyglądała? Czy tam poza piekarnią i właśnie była...?TK: Były te trzy domy do Puławskiej. I one nie zostały spalone. One zostały wybudowane... Chyba jeszcze za życia mojego ojca to budowali te domy.DCz: W jednym była piekarnia, w drugim był rzeźnik. Jak on się nazywał?TK: Nie, rzeźnik to był na rogu.DCz: Ach, na rogu z Puławską?TK: Na rogu Puławskiej. Miał sklep, a produkcję to on miał na Dolnej.DCz: A jeszcze był jakiś sklep wtedy na Narbutta? Nie na Narbutta, tylko na Racławickiej w tym czasie wojennym, czy była tylko ta rzeźnia i piekarnia?TK: Nie. Była jedna... Jeden sklep spożywczy. Kuna się nazywał właściciel ten. On stroił okna na Boże Na... Nie na Boże Narodzenie tylko na Boże Ciało, a ja budowałem na Boże Ciało w bramie ołtarz. Ostatni ołtarz, czwarty był u mnie. I ja się tym też naraziłem.DCz: No tak, to pan o tym wspomniał, że po wojnie to nie było dobrze widziane. A sąsiada pan pamięta, najbliższego piekarni. Dom mieszkalny, zwykła kamienica czy...?TK: Nie, normalni ludzie mieszkali tam. Normalni ludzie. Jak procesja szła, to w każdym oknie były dookoła obrazki wystawione. To pamiętam. To pamiętam również na Nowym Świe..., na Krakowskim Przedmieściu, jak tam jeździłem. Od czasu jak Hlond przyjechał do Polski.DCz: A pamięta pan może proboszcza parafii w trakcie okupacji?TK: Parafia była... Kościół był spalony. Był zniszczony. Wymagał szybkiej odbudowy. To myśmy... Kto tylko mógł, to składał pieniądze. Chodziliśmy sprzątać, wywozić gruzy i tak dalej.DCz: To był kościół ten przy Puławskiej, przy Dolnej?TK: Tak, przy Puławskiej. Puławska. Vis a vis Racławickiej zaraz, co kościół tam jest.A Hlond wtedy, jak przyjechał z Francji chyba... On był we Francji. Jak przyjechał po wojnie... On miał wyrzuty sumienia, że on opuścił Polskę w 1939 roku, jak rząd uciekał, jak władze wojskowe uciekały i tak dalej. On to bardzo przeżywał.DCz: Panie Tadeuszu, czy jest coś, co pan by jeszcze chciał dodać, o co nie zapytałem?TK: Nie, mnie się zdaje, że gadać to można mnóstwo rzeczy różnych, różnych wspomnień, ale to już jest...DCz: Jeśli pan weźmie pod uwagę, że to będzie pamiątka rodzinna też, nie tylko materiał do archiwum, to myślę, że warte są takie rzeczy wspomnienia, które się wydają w pierwszym rzucie nieistotne.TK: No tak. To się wszystko może wydawać. Ale dzisiaj słucham radia: ponad pięćdziesiąt procent czy sześćdziesiąt procent, nie wiem. W radiu. Ja słucham w radiu...DCz: Nie pamięta, że dzisiaj jest rocznica stanu wojennego, tak?TK: Tak, o stanie wojennym. Że ludzie nie zgadzają się, nie uważają, że to było...DCz: Złe.TK: ...niepotrzebne, że było złe. Ja też tak uważam. A prawda? To ja nie wiem. Kto się może kiedy dowiedzieć, jak było. Ja wierzę książkom, które pisali i ci i tamci, różne, co czytałem...DCz: To znaczy pan wierzy, że był potrzebny, czy że nie był potrzebny?TK: Że był potrzebny. Że był potrzebny. Gospodarka polska była rozbita. Przez co? Przez strajki. Przez co? Że na przykład: ja na Polnej miałem tą piekarnię. Zatrudniałem czterech ludzi w pracy. Nie mogli przyjechać do pracy. Dlaczego? A bo był strajk tramwajów na rogu Marszałkowskiej i Alej Jerozolimskich. Pan to nie pamięta?DCz: Nie.TK: Nie. Był strajk tramwajarzy. Zatarasowane. Mało tramwajarzy. Samochodami nie można było dojechać do wielu piekarń. Do mnie do piekarni na przykład... Był taki pewien moment, że wojsko przywoziło chleb, mąkę. Że przywoziło mąkę. No nie można było tak paraliżować. To się tylko tak zdawało. Na przykład, nie wiem, awantura o co, jak przejęli władzę. Wszystkim najlepiej życzę. (6; 00:40:00) Ja byłem w Stronnictwie Demokratycznym. Myśmy przechowywali ludzi, którzy byli, chcieli wykładać na wyższej uczelni albo byli sędziami grodzkimi czy miejskimi i tak dalej. Dalej partia mówiła: – Pokaż legitymację partyjną. To wyjmowali, że są członkami Stronnictwa Demokratycznego. Byli.DCz: No tak, ale nie byli w PZPR wtedy?TK: Nie musieli, bo partia Stronnictwo Demokratyczne współpracowało.DCz: Tak, tak.TK: Współpracowało. A po co ja byłem w Sejmie? Bo potrzebowali piekarza.DCz: I Pan do którego roku był? Bo dwie kadencje, tak? Czy jedną?TK: Nie. Na jednej, na siódmej nie chciałem. Powiedziałem, że ja nie widzę takiej możliwości. A potem się przekonałem, że jednak, że będąc w Sejmie... Było nas trzydziestu siedmiu posłów. Walcząc w komisjach, mając kontakty z władzami bezpośrednimi, można było poprawić warunki podatkowe piekarzom. Nie tylko piekarzom, innym warsztatom rzemieślniczym. Potem, jak jeszcze zjawił się nasz papież, to przecież ja chyba zaraz po tym byłem na zebraniu w cechu rzemiosł motoryzacyjnych. W tym samym dniu, kiedy słyszeliśmy habemus papam i mówiłem im: – Pamiętajcie, habemus papam naszego papieża przyciągnie tłumy samochodów do Polski. Obcokrajowcy przyjadą. Nastawcie się, żebyście mogli im zreperować, im pomóc, czy coś takiego. Obsługiwać, umyć. I tak dalej. Bo na to się liczyło. Byli ludzie, co liczyli, że jak papież przyjedzie do Krakowa, to balkony będą wynajmować.DCz: No tak. Dopytam tylko. W którym roku pan był w Sejmie?TK: –a byłem w ósmej kadencji. Byłem w tym, co był ten stan wojenny. Przedłużony chyba o rok, bo nie było możliwości. Co by nie mówić, to jednakże dużo ludzi się wykształciło w Polsce. Czy tego się nie widzi?DCz: Myślę, że...TK: Jak się zajmują... Jak to myślą sobie ludzie, którzy dzisiaj, mając tytuły najrozmaitsze, choćby Giertych, nie wiem, mówią, że się nic nie zrobiło przez te pięćdziesiąt lat? Czy to się nic nie zrobiło? Co naród zrobił? Ja jestem też taki naród, który wybudował, odbudował mieszkanie, odbudował dom. Uruchomił produkcję, bo była potrzebna. Tak, ja na tym zarabiałem. To przecież ludzie z całej Polski przyjeżdżali do Warszawy. Po co przyjeżdżali? Żeby odbudowywać, sprzątać gruzy, siać trawę, odbudowywać Zamek. Byłem w komitecie założycielskim, nie wiem, odbudowy Zamku, jako przedstawiciel rzemiosła.DCz: Panie Tadeuszu, bardzo dziękuję za to spotkanie drugie i ...TK: Może uda się to jakoś wykorzystać.DCz: Uda się.DCz: Proszę powiedzieć. Ja włączyłem tutaj...TK: Nabożeństwo odbyło się w kościele św. Michała. W kościele św. Michała wszystkie organizacje rzemieślnicze działające, wraz ze swoimi sztandarami. Przewóz na Bródno, bo tam ojciec jest pochowany. Karawanem, za którym się szło piechotą. Ile to tam? Ze dwadzieścia kilometrów, z piętnaście.DCz: I szło się całą tą drogę?TK: Całą drogę. Wszyscy szli ze sztandarami. I myśmy... Mama też szła piechotą. To były jedne z ostatnich pogrzebów, które się w Warszawie tak odbywały.DCz: Czyli tata był bardzo dobrze znany w środowisku. Czy tata też pełnił funkcje...?TK: Tak. Ostatnio był członkiem zarządu i był sztandarowym cechu piekarzy. Tak że na wszystkie pogrzeby z branży piekarskiej... Brał udział jako przedstawiciel cechu.DCz: Czyli pogrzeb był z wszelkimi honorami.TK: Tak się wtedy odbywały pogrzeby. Tak się odbywały. Nie pamiętam, kiedy samochodami zaczęli nas wozić. Chyba po wojnie dopiero.
    </section>
</article>