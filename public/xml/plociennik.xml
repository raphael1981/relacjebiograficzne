<?xml version='1.0'?>
<article>
    <section>
        <time>0</time>Nagranie dla Archiwum Historii Mówionej z Jerzym Płóciennikiem. Rozmawia Zofia Stopa. Warszawa 20 i 21 września 2012.
    </section>
    <section>
        <time>12</time>Jerzy Płóciennik: Urodziłem się w listopadzie 1929 roku. Dokładnie w tym mieszkaniu, w którym tutaj siedzimy. Na Powiślu. Pierwsze moje takie wspomnienia, które zapamiętałem, to Powiśle, które inaczej wyglądało niż obecnie. To znaczy ulica Czerwonego Krzyża, na której jesteśmy, przebiegała od Wisły do obecnej ulicy Kruczkowskiego. Później skręcała w lewo, wchodziła aż pod wiadukt mostu Poniatowskiego. I to wszystko się zmieniło dopiero po wojnie, kiedy zmieniono nazwy ulic trochę. Odcinek Czerwonego Krzyża między Wisłą a Dobrą otrzymał nazwę Jaracza.
    </section>
    <section>
        <time>80</time>A tych parę domów, które zostało między Jaracza a tym załomem zostało Czerwonego Krzyża, natomiast przebito później ulicę Kruczkowskiego, która łączy Tamkę z Książęcą. Dom, w którym jesteśmy, to jest spółdzielnia pracowników przedwojennego Banku Polskiego. To była spółdzielnia pracowników, która powstała przy pomocy kredytowej Banku Polskiego, Bank Polski swoim pracownikom udzielił kredytu. I ta spółdzielnia przetrwała właściwie do dzisiaj. To znaczy praktycznie w zeszłym roku utworzono w miejsce spółdzielni wspólnotę mieszkaniową. Niemniej jednak w związku z rozmaitymi komplikacjami prawnymi do dzisiaj ta spółdzielnia jako spółdzielnia prawnie figuruje. Czyli ten dom stanowi i spółdzielnię, i wspólnotę mieszkaniową. Taki dosyć dziwny twór. Ja zamieszkiwałem tutaj z rodzicami do roku 1934.
    </section>
    <section>
        <time>182</time>Mój ojciec był inżynierem mechanikiem i założył wraz ze wspólnikiem na Grochowie… Właściwie na początku na Powiślu tutaj, a później przeniósł to na Grochów. Zakład Produkcji Sprzętu Pożarniczego. Jak przeniósł go na Grochów, to jednocześnie tam zakupił plac i w 1934 roku wybudował dom, do którego żeśmy się przenieśli. To był dom przy ulicy Grenadierów. Praktycznie ulica przebiegająca od Grochowskiej w kierunku Wisły. Dom stał w polu. Obecnie jest narożnikiem ulicy Grenadierów i Waszyngtona. Z Powiśla z moich wspomnień pamiętam to, że tutaj chodziła Solcem i Dobrą linia tramwajowa, która biegła ileś tam z góry z Książęcej w dół. Potem dochodziła do Solca, potem Dobrą i podchodziła aż pod obecny most Śląsko-Dąbrowski, a właściwie wiadukt Pancera się nazywał, który schodził z Krakowskiego Przedmieścia na most Śląsko-Dąbrowski, wcześniej nazywany mostem Kierbedzia.
    </section>
    <section>
        <time>301</time>Powiśle to była dzielnica robotnicza trochę, rzemieślnicza. Ulica Czerwona Krzyża może stanowiła taki trochę wyjątek, dlatego że tutaj powstał szereg nowych domów i tu było trochę więcej, powiedzmy, inteligencji. Natomiast większość stanowili… Dużo rzemiosła było, jakieś fabryczki drobne. To są moje wspomnienia z Powiśla. Przeprowadziliśmy się na Grochów, tak jak powiedziałem, na ulicę Grenadierów. Praktycznie, można powiedzieć, poza miasto. Bo ulica Grochowska, która była centrum, która była zabudowana… Chodził tam tramwaj aż do Gocławka i ?. Tak dokładnie, jak obecnie pętla była na Gocławku. Ale to była linia jednotorowa, która miała mijanki. Między ulicą Zieleniecką a pętlą na Gocławku były chyba dwie mijanki. I od 1934 do 1939 roku bardzo się zaczęło rozwijać. W 1935 roku zaczęto sypać ulicę Waszyngtona. Obecna ulica Waszyngtona leży na nasypie.
    </section>
    <section>
        <time>392</time>To były łąki, które, pamiętam, przy roztopach wiosennych to było lustro wody sięgające od Saskiej Kępy, od mniej więcej obecnej ulicy Międzynarodowej po obecną ulicę Międzyborską. Przed wojną ona nazywała się ulicą… Z pamięcią mam w tej chwili problem. <span style="font-weight: bold;">Zofia Stopa:</span> <span style="font-weight: bold;">Poproszę to pominąć. </span>To jest ciekawa historia, dlatego że Grochów miał wiele nazw związanych z bitwą pod Olszynką Grochowską. Ulica Grenadierów też. Grenadierzy walczyli tam. Ale ta ulica się nazywała Marszałek Polski po wojnie drugiej światowej. Obecna Międzyborska. Wiosną po deszczach to była tafla wody. W chyba 1934 czy 1935 roku powstała wawerska, zdaje się, spółka wodna, która zaczę osuszać.
    </section>
    <section>
        <time>462</time>Zdrenowali i zaczęto sypać ulicę Waszyngtona. Do roku 1938 ona była wykończona. W 1939 roku ułożyli tory tramwajowe już i wzdłuż ulicy zaczęły powstawać pięciopiętrowe domy. I Grochów w latach 1934–1939 zabudował się nowymi domami. Tak jak Saska Kępa zaczęła się w tym okresie bardzo rozwijać i zabudowywać. To są moje dziecinne wspomnienia. Jeżeli chodzi o szkołę, zacząłem chodzić do szkoły na ulicy Grochowskiej róg Siennickiej. Szkoła powszechna. Szef… Kierownik… Szkoła powszechna nie miała wtedy dyrektorów, tylko kierownik. Dyrektor to był gimnazjum. Ale w szkole powszechnej to był tylko kierownik szkoły powszechnej. Później przeniosłem się… To znaczy rodzice mnie przenieśli do czwartej klasy trochę dalej koło placu Szembeka. ? taka była szkoła dosyć dobrze postawiona. To była publiczna szkoła. Niemniej jednak… I tutaj taka może mała dygresja.
    </section>
    <section>
        <time>553</time>Kierownik był piłsudczykiem, więc zawsze łatwiej mu było o jakieś dotacje i tak dalej, dlatego że ci zwolennicy Piłsudskiego jednak Polską rządzili. Szkoła była zradiofonizowana wtedy pięknie i naprawdę poziom szkoły był, tak jak przypominam sobie, bardzo wysoki. Jeśli chodzi o… Grochów też się rozwijał. Cały tam powstawał szereg dużych zakładów przemysłowych, takich jak Wedel, jak Polskie Zakłady Optyczne, bracia Borkowscy, PZInż, gdzie budowano polskie fiaty. Tak że… A poza tym dużo mniejszych zakładów przemysłowych, między innymi mój ojciec tam rozbudowywał zakład, który przed wojną zatrudniał pięćdziesięciu ludzi. A właściwie pracował częściowo na dwie zmiany, więc na drugą zmianę jeszcze dwudziestu. Tak że około siedemdziesięciu ludzi pracowało w sumie. Budowane między inny były samochody pożarnicze i cały sprzęt dla straży pożarnych. Takie zakłady jak Perun, który zaczął rozwijać spawalnictwo w Polsce. To była nowa dziedzina w przemyśle, spawalnictwo.
    </section>
    <section>
        <time>650</time>Tak że Grochów bardzo się rozbudował. W 1939 roku jesienią miała już być uruchomiona linia tramwajowa, bo linia na Grochowskiej w międzyczasie została zamieniona już na dwutorową. I w 1939 roku wzdłuż Waszyngtona również. Od 1938 roku Waszyngtona chodził autobus, który chodził od rogu Nowego Światu na plac Szembeka. To była linia K, jak pamiętam. A linia tramwajowa miała być wykończona jesienią, niestety wojna przerwała, leżały tylko tory. I co ciekawe, tam była chyba jedyna inwestycja tego typu w czasie wojny. Została w roku 1941 czy 1942 wykończona i tramwaje poszły ulicą Waszyngtona również. Chyba jedyna inwestycja w okresie wojny. Poza tym, że Waszyngtona, która tylko miała kostkę brukową, Niemcy wyasfaltowali w 1941 roku, jak się szykowali do wojny.
    </section>
    <section>
        <time>727</time>Położyli asfalt na ulicy Waszyngtona. Bo to była jedna z głównych tras wiodących na Wschód. Jeśli chodzi o wspomnienia przedwojenne moje, to widziałem rozbudowę Warszawy jako dzieciak. Jak Grochów był peryferyjny, ale już się mocno rozbudował. Natomiast Warszawa, główne ulice oświetlone, neony. Neonów było więcej, niż jest obecnie. Nowy Świat, Marszałkowska, Aleje Jerozolimskie. Na co drugim domu był neon. Rozmaite ruchome neony, których w tej chwili właściwie się nie spotyka. Tak wyglądało centrum Warszawy przedwojennej. Przyszła wojna. Od razu pierwszego dnia rano w 1939 roku pierwsze bomby spadły na Grochów, dlatego że na polach koło Wisły było zrobione prowizoryczne lotnisko polowe.
    </section>
    <section>
        <time>803</time>Niemcy tam rzucali bomby i rzucali na Grochów. Trzeciego dnia wojny bomba trafiła również w ojca fabrykę. Całe szczęście nie wybuchła, ale maszyny trzeba było wstrzymać, dlatego że od wstrząsów mógłby nastąpić wybuch. Ojciec zawiadomił saperów, ale zanim saperzy się zjawili… To był chyba 4 września, wszystkich oficerów przez radio wezwali, żeby do swoich jednostek się zjawili. Mój ojciec, który wprawdzie był reklamowany z wojska, dlatego że zakład był, że tak powiem, przystosowany do potrzeb wojennych, miał pracować dla wojska, ale zatrzymano. Przy czym po bombie część ludzi powołano do wojska. Ojciec też poszedł do wojska, zgłosił się. Myśmy zostali z matką we dwóch i z bratem sami. Nie pamiętam, chyba 6 przez radio ogłoszono, że następuje ewakuacja częściowa Warszawy. W zakładzie stał nawet samochód pożarniczy. Zapakowaliśmy się chyba w dwanaście osób, mieszkańców domu, i wyjechaliśmy z Warszawy. Dojechaliśmy… Jechaliśmy najpierw na Lublin, ale… 6 wieczór żeśmy wyjechali.
    </section>
    <section>
        <time>911</time>Od razu dowiedzieliśmy się, że Lublin jest bombardowany, więc żeśmy skręcili w kierunku na Brześć. I dojechaliśmy tylko do wsi, jakieś czterdzieści kilometrów od Brześcia, Wisznice, gdzie zabrakło benzyny i benzyny już nie było. I tam żeśmy zostali. W ten sposób uniknęliśmy przeżyć wojennych z oblężenia Warszawy. W Wisznicach siedzieliśmy do jakiegoś 12 czy 13 września. Tam matka ze znajomymi kupiła konia i wóz i zaczęliśmy… Aha, w międzyczasie wojska niemieckie dotarły już do Wisznic. Już było takie… Żeśmy zaczęli wracać w kierunku Warszawy. Podjechaliśmy pod Siedlce, ale wiedzieliśmy, że Warszawa się broni. Nie ?, zatrzymaliśmy się pod Siedlcami. I tam zaraz w sąsiedniej wsi już dotarła armia Kleeberga, która biła się z Niemcami.
    </section>
    <section>
        <time>981</time>Ale oni się bili trochę dalej, więc tutaj, gdzie myśmy byli, był spokój. Nagle dowiadujemy się, że Sowieci weszli w międzyczasie do tego. Sowieckie wojska podeszły aż pod Siedlce, ale do tej wsi nie dotarli. Oni wycofali się szybko do Brześcia. Myśmy siedzieli na wsi do 4, 5 października. Jak dowiedzieliśmy się, że Warszawa skapitulowała, to chłopskim wozem, konikiem wróciliśmy do Warszawy, do siebie na Grochów. Mieszkanie było niezniszczone, tylko szyby były wszystkie wybite, mieszkanie okradzione. I zetknęliśmy się z okupacją. Pierwsze dni w Warszawie po przybyciu, październikowe, były bardzo kiepskie, dlatego że z jedzeniem… To, co żeśmy przywieźli z sobą… A w Warszawie chleba nie było absolutnie, tak że był głód. Później jakimiś tego zaczęły się tego. Niemcy zaczęli wypiekać chleb czarny.
    </section>
    <section>
        <time>1065</time>Właściwie to była, jak nie wiem, mąka z gliną chyba pomieszane. Prawie niezjadliwe. I to cały październik. I od razu po upałach, które były we wrześniu, już w pierwszych dnia października zaczęły się mrozy pierwsze. A w listopadzie wyskoczyły mrozy dwadzieścia parę stopni. Opału nie było, szyb w oknach nie było, tak że okna zabite deskami. Myśmy mieszkali w dosyć dużym mieszkaniu. Właściwie mieszkanie zamknięte. W jednym pokoju wstawiło się kozę i tam jakimś paliło. I zima 1939 na 1940 trwała chyba, jak się zaczęły pierwsze mrozy pod koniec chyba października, to do końca marca były mrozy. Z tym że nieraz dochodziły temperatury do czterdziestu stopni. I wielkie śniegi. Opału nie ma. Ojciec wrócił dopiero pod koniec listopada, dlatego że do Tarnopola i stamtąd dopiero jakimiś drogami przez Przemyśl, Kraków, Katowice.
    </section>
    <section>
        <time>1146</time>Pod koniec listopada wrócił do Warszawy. Ja zacząłem pod koniec listopada chodzić do szkoły. Z tym że szkoła była… Wszystkie budynki szkolne Niemcy zajęli dla wojska. I szkoły, które uruchamiano, były gdzieś w jakichś takich prowizorycznych tych albo w prywatnych mieszkaniach. Ta pierwsza szkoła, do której zacząłem chodzić, to była uruchomiona w budynku szkolnym, który jeszcze nie był gotowy, był w stanie surowym. I ze stanu surowego doprowadzili do tego, żeby uruchomić. Więc w tych nieopalonych klasach trzy-cztery lekcje się odbywały. Notabene ta szkoła była aż za placem Szembeka. Ja przy tym mrozie, pamiętam, nieraz… Pamiętam, szedłem kiedyś, patrzę: na aptece był termometr, trzydzieści osiem stopni, wiatr, a ja chyba ze trzy kilometry pod wiatr do szkoły leciałem. Takie były warunki 1939, 1940 rok. Później stopniowo zaczęło się jakoś normować. 1940 rok to już trochę najgorsze uszkodzenia wojenne i tak dalej, gdzie można było po tego.
    </section>
    <section>
        <time>1234</time>Szyby powstawiano. I jakoś to życie się zaczęło. Ale okupacja była dosyć nieprzyjemnym okresem. Niemcy… Rozpoczęły się… Oni najpierw próbowali werbować ludzi do pracy w Niemczech. Później zaczęły się łapanki na ulicach. Ale Polacy jakoś się nie dawali. Każdy… Ja byłem chłopakiem, który chodził jeszcze do szkoły powszechnej, później, w dalszym okresie, po ukończeniu szkoły powszechnej powinienem iść do pracy, ale ja kończyłem… Jak skończyłem szkołę powszechną, bardzo młodo poszedłem do szkoły i chyba mnie… Jak skończyłem… Aha, jeszcze kończyłem siódmą klasę. Bo normalnie przed wojną po szóstej klasie szło się do gimnazjum, a siódmą klasę to kończyli ci, którzy nie szli do gimnazjum. Więc ja kończyłem siódmą klasę, ale jednocześnie zacząłem chodzić na komplety gimnazjalne.
    </section>
    <section>
        <time>1307</time>Powstały takie w Warszawie w ramach dawnych organizacji szkolnych czy gimnazjalnych. Profesorowie jakoś tam się po tego i zaczęto organizować szkolnictwo średnie. Lekcje odbywały się w mieszkaniach prywatnych. Takie komplety składały się… To było jak odpowiednik klas, ale to nie było możliwe, żeby była klasa dwadzieścia czy trzydzieści dzieci, bo to zwracało uwagę, bo odbywały się w prywatnych mieszkaniach te zajęcia. Komplety liczyły od pięciu do sześciu-ośmiu, powiedzmy, chłopców. Profesorowie przychodzili do tych mieszkań. I zmieniali się, co godzina inny przychodził. Poziom przynajmniej tych kompletów, na które ja chodziłem, był bardzo wysoki, dlatego że częściowo profesorowie akademiccy, którzy byli bezrobotni, zaczęli wykładać.
    </section>
    <section>
        <time>1380</time>I na przykład na kompletach, na które ja chodziłem, łacinę wykładał docent Uniwersytetu Wileńskiego, a po wojnie profesor i dziekan Wydziału Humanistycznego Uniwersytetu Warszawskiego. Historię tak samo wykładał (już nawet w tej chwili nie przypominam sobie) profesor Uniwersytetu Warszawskiego. Poza tym jeżeli taki komplet składał się z sześciu uczniów, to każdy codziennie był pytany. Bo to nie było to, że tego. Codziennie trzeba było być przygotowanym do lekcji. To było czasem dwie godziny, czasem trzy godziny, czasem cztery godziny lekcji. Ale przygotowane z podręczników według programów przedwojennych. Tak że muszę powiedzieć, że jeżeli chodzi o szkolnictwo, to w Warszawie, z którym się zetknąłem, nie ustępowało nic przedwojennemu, nawet bym powiedział, że w związku z sytuacją, lepiej trzeba było być przygotowanym niż do klasy, która liczyła trzydzieści osób.
    </section>
    <section>
        <time>1460</time>Tak że obijać się nie można było. Tak to wyglądało. Oczywiście życie było nerwowe, dlatego że nie daj Bóg Niemcy gdzieś jakiś donos, że coś się ?. W każdej chwili mogli wpaść. Aresztowali. Były wypadki. Wpadło Gestapo, za tego i można było do Oświęcimia pojechać. To nie było tak słodko, że przychodził na lekcję prywatną sobie. Tak się odbywały te zajęcia szkolne. Oczywiście ja byłem ze względu na to, że dosyć szedłem, że tak powiem, wcześnie do szkoły, bo poszedłem jako sześcioletni chłopiec i po pierwszej klasie chodziłem prywatnie do szkoły, musiałem zdawać egzamin do publicznej szkoły i kierownik szkoły, jak mnie zegzaminował, to powiada: <span style="font-style: italic;">On będzie w drugiej klasie przeszkadzał, bo za dużo umie.</span> I przeniósł mnie do trzeciej klasy. Ja czwartą klasę skończyłem przed wojną, mając nieukończone dziesięć lat. I później nic nie straciłem, tak że dosyć wcześnie szedłem.
    </section>
    <section>
        <time>1546</time>Przeważnie miałem starszych kolegów. W wyższych klasach to już harcerstwo się zaczęło tajne i tak dalej.<span style="font-weight: bold;"> A kiedy?</span> W 1943 roku już. Z tym że na ogół ze względu na to, że to, na ten temat mało się mówiło. Dlatego że to zespół był, w zespole. Dlatego że lepiej było jak najmniej wiedzieć, że w razie nawet wpadki żeby nie tego. Mój brat cioteczny, starszy ode mnie o trzy lata, chodził na Bielanach na tego. Była wpadka, aresztowali, do Oświęcimia i w Oświęcimiu zmarł. Chłopak, w chwili gdy go aresztowali, to miał chyba szesnaście lat. Łapanki i tak dalej. Nie będę o tym opowiadał, bo to wiadome. Z ciekawych momentów to mogę opowiedzieć. Chodziłem trochę na gimnastykę. Jeździłem na ulicę Hożą na gimnastykę sportową. I jazda do miasta nie była problemem, ale powrót.
    </section>
    <section>
        <time>1643</time>To była godzina czwarta, był szczyt, i na Grochów tramwaj był oblepiony. I najczęściej jechałem albo przyczepiony na tak zwanych rączkach z tyłu, albo na tak zwanym cycku, to znaczy na tym z brzegu tym. I miałem taki wypadek kiedyś. To był chyba rok 1943, jesień. Jechałem przyczepiony po lewej stronie tramwaju, stojąc… Okno było otwarte, więc ja się trzymałem za okno, a stałem na (jak one się nazywały ?) mocowaniach kół. I w pewnej chwili na ulicy Waszyngtona, tu gdzie są pola, nagle tramwaj się zatrzymuje i gestapowiec… Niemcy… Przód tramwaju, pierwsze dwa rzędy ławek były zarezerwowane dla Niemców i tam siedziało jeden czy dwóch Niemców, a tutaj się tłumy kłębiły. Nagle wychyla się Niemiec, gestapowiec, i zaczyna strzelać do nas, przyczepionych. Myśmy zeskoczyli i za tramwaj. Chłopak obok mnie dostał w piersi. Wywrócił się i krew z tego. A ten kazał dalej ruszać. Nas kilku zeskoczyło, zostaliśmy w polu i leży ten. Tak się składało, że przejeżdżał jakiś samochód.
    </section>
    <section>
        <time>1739</time>Notabene niemiecki wojskowy. Zatrzymał się. Zobaczył, że chłopak poraniony. Wzięli go do szpitala. On dostał w piersi i co dalej nie wiem. To takie przeżycie miałem. I po tym powiedziałem, że więcej już nie będę chodził, bo już nie chcę mieć takich wypadków. Jeżeli chodzi o takie obrazki, to właśnie w związku z tymi moimi wyjazdami do centrum miasta z Grochowa i powrotami, to przypominam sobie zawsze na rogu Marszałkowskiej i Alei Jerozolimskich zawsze rozmaite chłopaki tam grały na skrzypcach, na harmonii, na czymś zbierali pieniążki. I właśnie co ciekawe, nieraz niemieccy żołnierze przechodzili. Oni śpiewali piosenki, a oni im rzucali, a śpiewali Siekiera, motyka, bimber, szklanka i tak dalej, a Niemcy im wrzucali do czapki. Bo nie rozumieli, co oni śpiewają. Takie ciekawostki.
    </section>
    <section>
        <time>1815</time>Jeżeli chodzi o jakąś taką działalność, tak jak powiedziałem, ja byłem jednym z tych najmłodszych i rodzice mnie pilnowali, żeby nie tego. Trzynaście-czternaście lat, więc jeszcze w organizacji nie byłem. Przychodzi 1944 rok. W 1944 roku wyjechaliśmy latem (to znaczy matka z bratem i ze mną) do Świdra. Świder w okresie okupacji spełniał rolę dla Warszawy wybrzeża morskiego. Bo to był jedyny dostępny teren, gdzie dzieci mogły się kąpać w rzece. I dostępny. Ja mówię, że to był Sopot warszawski. Tak trwało to do 15 lipca, ale 15 lipca 1944 roku, jak armia sowiecka już znad Bugu się ruszyła i zaczęli się zbliżać do Warszawy, zrobił się niepokój, ludzie zaczęli uciekać stamtąd. Zaczęło się robić pusto. Ojciec pracował w Warszawie, bo zakład szedł, a myśmy tam siedzieli.
    </section>
    <section>
        <time>1901</time>I ostatnia sobota przed powstaniem warszawskim to był gdzieś… Powstanie wybuchło chyba w środę 1, to lipiec, to raz, dwa, to musiał być chyba 28 w sobotę w nocy z 27 na 28 była Warszawa bombardowana. Matka była niespokojna, ludzie już uciekali wszyscy, wyjeżdżali. Matka powiada… Mam jechać do Warszawy dowiedzieć się, czy mamy wracać czy nie. Przyjechałem na Grochów. Chodziła kolejka z Otwocka do Warszawy. Chyba skasowana w pięćdziesiątych latach. Przyjechałem na Grochów. Ojciec powiada: <span style="font-style: italic;">Nie. On ze mną pojedzie i zostaniemy tam.</span> I w sobotę o godzinie szóstej, pamiętam, po południu przyjeżdża kolejka. Taki niepokój jest. Załadowane, bo wszyscy ci mieszkańcy z tamtych okolic, którzy wracali do tego. Tłum był taki, że myśmy jechali na dachu kolejki. We dwóch z ojcem, bo już miejsca nie było. Jak ja wyjeżdżałem rano w sobotę, to Niemcy już wysadzili most kolejowy na Świdrze.
    </section>
    <section>
        <time>2005</time>Jedziemy z powrotem. Wzdłuż… Kolejka szła przy torach kolejowych. Na torach niemieccy saperzy już wysadzali co pewien okres, co kilkadziesiąt metrów, szyny kolejowe, żeby zniszczyć tor kolejowy. Tak dojechaliśmy do Falenicy. Robi się już pusto. Maszynista powiada, że on się boi dalej jechać. Bo niewiadomo, czy tam już Ruskich nie ma. Więc złożyli się wszyscy na odwagę dla maszynisty i on pojechał. Dojechaliśmy do Świdra. On dojechał do Otwocka i natychmiast, zanim myśmy doszli do domu, to już wracał do tej i to była ostatnia kolejka, która z Otwocka pojechała. Dlatego że już z soboty na niedzielę rano patrole ruskie przeszły Świder, dotarły aż do Radości. To była niedziela przed powstaniem. Tam pusto. Ludzie po… Właściwie nawet stali niektórzy mieszkańcy pouciekali, więc niewiadomo co robić. Jesteśmy odcięci, bo tu już są Ruscy, tam dalej Niemcy.
    </section>
    <section>
        <time>2105</time>Dwa dni żeśmy siedzieli. I nagle zaczyna się ostrzał zza Wisły w kierunku Józefów, Świder, Otwock. Zaczynają baterie niemieckie od czasu do czasu strzelać. Więc myśmy się zapakowali, odsunęliśmy się dalej, w kierunku szosy lubelskiej się przenieśli. I tam spotykamy (tam był pensjonat) ludzi, znajomych, którzy mieszkali na stałe w Radości. Dowiadujemy się, że Ruscy z Radości wszystkich wysiedlili. Cała Radość została opróżniona, bo to już strefa frontowa jest. I dowiadujemy się, że (chyba drugiego) w Warszawie wybuchło powstanie. A tam jest spokój, cisza, nikogo nie ma. W Józefowie… W Otwocku Armia Krajowa od razu się ujawniła. Zaczęli coś tam tego. Dwa czy trzy dni i wszystkich ich wyaresztowali, tych ujawnionych, i wywieźli. A tak, nic się nie dzieje, spokój, cisza. I słychać z dala strzały, ale… I praktycznie później, gdzieś koło 15 sierpnia zjawili się Rosjanie. Zaczęli wyrębywać młode lasy, żeby drogi wzmacniać dla przejazdu samochodów.
    </section>
    <section>
        <time>2213</time>I widzimy, że front się ustabilizował, cisza. Koło 20, tylko wieczorami już, nad Warszawą łuna. I te łuny nad Warszawą trwały aż do końca września. I w Józefowie, właściwie w Świdrze, jak wiał wiatr od strony Warszawy, to czasami spadały całe kartki papieru. Tej wielkości, przepalone. Jak pani go wzięła, to mogła pani czytać go. Tylko lekko ruszyć, to się roz tego. Ale dosłownie popioły ze spalonych papierów aż za Świder leciały. I nad Warszawą łuna, a tam spokój i cisza. Dopiero 15 września rozpoczęła się sowiecka ofensywa na Warszawę. I wtedy ojciec powiada: <span style="font-style: italic;">To chodź, w takim razie…</span> Prawdopodobnie Ruscy już są na Pradze, to idziemy. I 15 czy 16 piechotką ze Świdra poszliśmy do Warszawy.
    </section>
    <section>
        <time>2313</time>Nawet jakiś wojskowy ruski samochód leciał chyba do Międzylesia, podwieźli nas kawałek. Tam oni skręcali w bok. W Międzylesiu nikogo nie ma. Pusta ziemia. Bo wszystkich… W Radości wysiedlili Ruscy, a w Międzylesiu i Wawrze Niemcy wysiedlili wszystkich ludzi. Moja babka mieszkała w Wawrze. Idziemy do Wawra do mieszkania. Dom otwarty, mieszkanie puste, babki nie ma. Idziemy dalej piechotą. Nikogo dosłownie. Idziemy, po drodze na odcinku od Anina prawie pod pętlę tramwajową spotkaliśmy dwóch rosyjskich żołnierzy, rannych. Bo lżej rannym to kazali iść piechotą na punkt sanitarny do Miłosnej. Tylko tak ob tego i dopiero pierwszych ludzi spotkaliśmy przy placu Szembeka. Bo tam dochodzimy kawałek za plac Szembeka, zatrzymują nas: <span style="font-style: italic;">Nie wolno, bo dalej są Niemcy. </span>Chyba to był albo 15, albo 16 września. A my mamy do domu jeszcze kilometr, a nie możemy tego. Zatrzymaliśmy się, ale patrzymy: Rosjanie, ni stąd, ni zowąd patrole zaczynają ruszać.
    </section>
    <section>
        <time>2423</time>Więc ojciec powiada: <span style="font-style: italic;">To chodź, idziemy z tym patrolem. Ja powiadam: Ja nie idę. Przez pole, cholera, zaczną strzelać.</span> A ojciec z tym patrolem poszedł. Doszedł do fabryki na Grochowie na ?. Zobaczył, że tam splądrowane, część spalone. Wrócił po mnie. Tam było z pięćset metrów. I już Ruscy przeszli dalej, więc idziemy i dochodzimy do domu swojego na ulicę Waszyngtona róg Grenadierów. Wszyscy ludzie siedzą w piwnicy. <span style="font-style: italic;">– Skąd żeście się wzięli? – Bo Ruscy przyszli już. – Gdzie?</span> <span style="font-style: italic;">Przecież przed chwilą Niemcy byli. </span>A oni rzeczywiście szli wzdłuż Grochowskiej, a tu po lewej stronie Niemcy się wycofali na most i tyle ?. Dopiero gdzieś koło piątej po południu patrzymy: tyraliera rosyjska przez te pola, gdzie obecnie są ogródki działkowe, idzie w kierunku Saskiej Kępy.
    </section>
    <section>
        <time>2498</time>Pół godziny później słyszymy wybuchy: Niemcy wysadzali mosty. Tak było, wejście Rosjan tak wyglądało. Tutaj na Pradze jakichś specjalnych… Tutaj na Grochowie nie było żadnych walk. Niemcy się wycofali wcześniej. Widziałem, że… Jakeśmy szli, to widzieliśmy tylko czołg niemiecki rozbity. Nawet taka ciekawostka. Bo w wieżycy przewieszony Niemiec, zwęglony. Ja patrzę: co, Murzyn? Spalony człowiek, na wpół tak wystający z wieżyczki. Widziałem. Tak wyglądał koniec, wycofanie się Niemców z Warszawy. Ja później wróciłem z powrotem do Józefowa. Potem przenieśliśmy się do Radości, bo Praga była jednak ostrzeliwana często przez tego. W Radości też ostrzeliwali, ale mniej. Tam uruchomili gimnazjum, zacząłem chodzić do gimnazjum. I tak chodziłem do Nowego Roku.
    </section>
    <section>
        <time>2585</time>Po Nowym Roku, właściwie w półroczu, uruchomiono już… 15 chyba lutego Rosjanie weszli do Warszawy, skończyło się, uruchomiono szkołę. I pod koniec lutego zacząłem już chodzić do szkoły na Pragę, do gimnazjum. Też najpierw w prywatnym mieszkaniu na czwartym piętrze odbywały się lekcje. W ten sposób maturę skończyłem w 1944 roku. Na tym skończyły się w zasadzie moje, że tak powiem, przeżycia wojenne jako dzieciaka. Co by pani chciała jeszcze? <span style="font-weight: bold;">A co było dalej?</span> Pan miał dopiero szesnaście lat, przed Panem jeszcze… Od października ruszyło gimnazjum Władysława IV. Zacząłem chodzić do liceum Władysława IV. Małą maturę… Urządzono nowy egzamin małomaturalny i wszystkich, którzy zdali, przyjęto do liceum Władysława IV w budynku, który przed wojną należał do Władysława IV i który do dzisiaj dnia jest.
    </section>
    <section>
        <time>2688</time>Z tym że był w stanie strasznym, bo w okresie okupacji Niemcy byli, a później przejęły wojska rosyjskie, urządzili szpital wojskowy. Od grudnia do sierpnia Rosjanie go zajmowali. Takiego chlewu, jaki tam był, to ja nie widz… Myśmy musieli to wszystko później oczyszczać, żeby z chlewu zrobić normalne sale lekcyjne. A to był szpital ruski. To takie… A maturę zrobiłem w 1947 już. Jeszcze według programów przedwojennych i z podręczników przedwojennych. Co by panią interesowało? <span style="font-weight: bold;">Może by Pan opowiedział, już nie musi być tak szczegółowo, ale co było dalej? Poszedł potem na studia? Podjął jakąś pracę zawodową...?</span> Od razu po tym jak zrobiłem maturę, w sierpniu, zacząłem jeszcze chodzić na kursy przygotowawcze (to była głównie matematyka) przed egzaminem na studia politechniczne.
    </section>
    <section>
        <time>2781</time>I we wrześniu zdałem egzamin na Wydział Mechaniczny Politechniki Warszawskiej. I zacząłem studia, które skończyłem w roku… Egzamin… W międzyczasie nastąpiła reforma, bo pierwsze dwa lata chodziłem według przedwojennych zasad. Wydział Mechaniczny to był dosyć trudny wydział. Na ogół pierwszy rok wszyscy (właściwie osiemdziesiąt procent) powtarzali pierwszy rok studiów, ja również. Tym bardziej że ja, akurat tak się złożyło, że pod koniec pierwszego roku studiów miałem zapalenie wysiękowe opłucnej, wodę w płucach po trzecie żebro. I dwa miesiące leżałem. Potem dwa miesiące w sanatorium, tak że musiałem powtarzać pierwszy rok i już wypadłem z tego kursu. To znaczy chodziłem już na drugi rok, ale jeszcze musiałem powtarzać pewne rzeczy ze starego. Wypadłem z tego systemu i wszedłem w nowy system inżynierski, i skończyłem dalsze studia w systemie inżynierskim. Dyplom zrobiłem w czterdziestym…
    </section>
    <section>
        <time>2884</time>Tak, egzamin w 1943 roku. Później, ale to po paru latach, poszedłem na kurs magisterski, ale to już zupełnie co innego jest. A po kursie inżynierskim poszedłem do pracy. Pracowałem w Polskich Zakładach Optycznych najpierw na wydziale technologicznym, opracowania technologiczne, oprzyrządowania. A później jako inżynier zmianowy na produkcji. To był okres tak zwanej zimnej wojny. PZO robiło w zasadzie tylko sprzęt wojskowy. Tam pracowałem lat dwa-dwa i pół. Potem dalsze dzieje to Biuro Konstrukcyjne Przemysłu Drobnego, później studia magisterskie, trochę asystentury na Politechnice, a następnie do handlu zagranicznego, do Polimeksu, a później do PHZ Bumar. Maszyny budowlane i drogowe. Zajmowałem się jako rzeczoznawca techniczny. Pracowałem częściowo jako handlowiec, częściowo jako organizator serwisów technicznych.
    </section>
    <section>
        <time>2995</time>To w Polsce… I szkolenia naszych mechaników. W sumie może pracowałem chyba koło trzydziestu lat. Na emeryturę przeszedłem w 1990. Na emeryturze jeszcze pracowałem dwa czy trzy lata na pół etatu, tak że na emeryturę całkowitą poszedłem w 1998 roku. Takie moje były dzieje. <span style="font-weight: bold;">W takim razie pierwsza rzecz, o jaką chciałam zapytać, to są zakłady Pana ojca. Czy Pan może opowiedzieć o nich coś więcej?</span> Mój ojciec zaczął pracować… Najpierw muszę sięgnąć do wcześniejszych trochę lat. Mianowicie ojciec skończył Wawelberga i potem skończył kurs oficerski. W 1920 roku powołali go do wojska, do wojsk saperskich kolejowych. I dotarł aż pod Kijów. Pod Kijowem budował mosty dla polskiej armii, później je sam musiał palić, jak się wycofali.
    </section>
    <section>
        <time>3091</time>Jak wojna się skończyła, to ojca jako fachowca nie chcieli puścić z wojska. Zatrzymali i do 1922 roku jako saper budował linię kolejową z Pucka na Hel. Jak w końcu udało mu się… Bo ojciec, jeżeli chodzi o wojsko, nie lubił tej instytucji specjalnie. A wcześniej skończył również kursy instruktorów straży pożarnej, więc zaczął pracować na Woli w zakładach produkujących sprzęt pożarniczy. Pracował tam dwa czy trzy lata. A później sam tutaj na Powiślu uruchomił duży zakład, zdaje się pięciu czy sześciu ludzi, i zaczął robić sprzęt pożarniczy. Następnie gdzieś około 1929, 1930 roku kupił plac z zabudowaniami fabrycznymi. I tam uruchomił większy zakład, który rozbudowywał i do wojny był w zasadzie chyba największym takim specjalistycznym zakładem w Polsce produkującym sprzęt dla straży pożarne.
    </section>
    <section>
        <time>3201</time>Między innymi budował samochody pożarnicze, budował polewaczki miejskie, co dzisiaj nie jest modne, jakoś nie polewa się ulic, a przed wojną ulice były polewane. Samochody, specjalne cysterny chodziły. Zresztą czasem spotyka się teraz, a przed wojną to było często. Tego rodzaju samochody budowano i drabiny mechaniczne. Ale w ogóle całość wyposażenia tego. Poza tym dla wojska również sprzęt saperski robił. Przed wojną zbudował chyba trzy samochody dla dowództwa armii. To była zupełnie nowa rzecz. To wyglądało tak, jak normalnie obecnie są samochody kempingowe. To był duży samochód kempingowy, w którym na dzień było pomieszczenie kierowcy, była mała kuchenka, mała toaleta. I później w to pomieszczenie, gdzie na dzień rozkładało się stół i tego, a w nocy spanie było dla kilku osób.
    </section>
    <section>
        <time>3296</time>I to było dla dowództwa armii. Ten samochód miał być również wyposażony w radiostację. I ojciec zbudował chyba trzy takie samochody. Dwa albo trzy zdążył wybudować i w sierpniu 1939 roku przekazał, już odebrali od ojca. One poszły jeszcze do zabudowy radiostacji gdzieś tam. Poza tym robił bomby lotnicze, ale nie bojowe, tylko bomby ćwiczebne. One wyglądały jak normalna bomba, tylko korpus był nie stalowy, a betonowy. Jak one eksplodowały, to beton się rozpryskiwał i powstawała plama i na tej podstawie ustalono celność tego. Więc przed wojną przez ostatni rok miał takie duże zamówienie, dostarczał dla wojska ćwiczebne bomby. Poza tym robił węże pożarnicze. Cały jeden zakład była tkalnia węży. Miał dwanaście krosien automatycznych, które robiły węże pożarnicze. Tak że w zasadzie zakład był w stanie wykonać wszystko, co straży pożarnej było potrze, łącznie z drabinami mechanicznymi dla wysokich budynków. Mniejsze drabiny były drewniane, a jak większe drabiny, aluminiowe, to w Niemczech były zakupywane, tylko na samochodzie zabudowywane.
    </section>
    <section>
        <time>3408</time>Zakład, tak jak mówiłem, zatrudniał formalnie licencja była pięćdziesięciu pracowników. Zatrudniał ojciec więcej, dlatego że pracowali na drugą zmianę, a to liczyło się na jedną zmianę. Na drugą zmianę pracowała tkalnia. Nawet tkalnia w pewnych okresach pracowała na trzy zmiany. Poza tym spawacze i tak dalej pracowali niektórzy na dwie zmiany. Tak że w sumie gdzieś osiemdziesięciu ludzi zatrudniał zakład. I ten zakład przetrwał wojnę. <span style="font-weight: bold;">Ale w czasie wojny…?</span> Bomba uderzyła, nie wybuchła. Bo gdyby wybuchła, to by ten główny budynek zniszczyła i zniszczyłaby pomieszczenia, gdzie były krosna. Chyba w listopadzie czy w grudniu. Już niemiecki saper przyszedł i rozbroił i wtedy można było uruchomić zakład. W czasie wojny Niemcy położyli łapy, dlatego że węże pożarnicze były dla wojska i dla Niemiec potrzebne. Szczególnie jak zaczęły się bombardowania, to straże niemieckie potrzebowały. Więc ojcu dostarczali surowicy, miał wszystko robić i przekazywać Niemcom. Oczywiście Polak potrafi. To robiło się w ten sposób, że przede wszystkim od razu z tego surowca wiadomo było, że tyle i tyle można wyprodukować.
    </section>
    <section>
        <time>3515</time>Więc zawsze tam trochę więcej… A mało tego, między, powiedzmy, dziesięć jedną oddawało się gorszą. To już było dziesięć procent tego. Tak, żeby wąż wytrzymał próbę techniczną. Jak poszedł próbę techniczną, tego. Wiadome, że on później krócej pracował, ale w związku z tym można było więcej tych węży tego. I te węże szły na bok i szły do polskiej straży, bo polskie straże nie dostaw. Polskie straże, jeżeli zaopatrywały się, tylko bokiem u ojca w ten sposób zdobyte. Poza tym Niemcy kazali ojcu uruchomić zakład szybkich napraw dla sprzętu, samochodów. Ale za to co było? Można było zatrudnić więcej ludzi i dokumenty ludzie, którzy pracowali u ojca, mieli takie, że w czasie łapanki ich zwalniali, bo on pracuje w zakładzie ważnym dla wojska.
    </section>
    <section>
        <time>3594</time>W związku z tym to było bardzo dobre dlatego, że… Oczywiście ojciec fikcyjnie zatrudniał chyba stu dwudziestu ludzi, a pracowało osiemdziesięciu. Czterdzieści to było lipnych. Do ojca się zgłaszali. To już ja w to nie byłem wtajemniczany, ale wiem, że jak potrzeba komuś dokumenty, to u ojca tego, że on jest zatrudniony, a on pracował gdzieś dla AK czy gdzieś indziej ?. Ja tych szczegółów nie… O tym się nie mówiło. <span style="font-weight: bold;">Pana ojciec dostawał tam pensję i z tego żyła Pana rodzina w czasie wojny, tak?</span> Ojciec… Zakład był prywatny. Niemcy za wszystko płacili. Ciekawostka taka. Ojciec dostarczył te trzy samochody, ale już armia za to nie zapłaciła, bo wybuchła wojna i rachunki już poszły. I to było dla polskiej armii… Natomiast w 1944 roku Niemcy zaczęli się już ewakuować w czerwcu, to ojca do dowódcy Kraftfahrparku, pod którego nadzorem zakład pracował.
    </section>
    <section>
        <time>3678</time>Ojciec ze strony niemieckiej zawsze miał nadzorcę niemieckiego, który przychodził, pilnował, czy wszystko jest w porządku. To przeważnie byli jacyś wojskowi. Sztuki z nimi rozmaite wy… Z niektórymi można było się dogadać. On dostawał sto złotych na piwo i nie interesował się niczym. Ale był taki jeden, pamiętam… Bo to oni co pół roku mniej więcej się zmieniali. Volksdeutsch czeski. Drań był straszny. Donosy i tak dalej. Ojciec… Była taka afera, że prawie bali się, że ojca i kilku ludzi zamkną. Jego jakoś w końcu zabrali i przeszło to. Ale o czym zacząłem mówić? Jak oni się w czerwcu likwidowali, to prosili, żeby ojciec im rachunki za tego. Ojciec powiada: <span style="font-style: italic;">Nie jestem w stanie, dlatego że wykończone roboty, fakturowanie trwa.</span> To oni powiadają: <span style="font-style: italic;">Dobrze, niech pan da. Ile? Tyle i tyle faktury. Pięć procent płaci bez niczego. – A resztę to zobaczymy jak i sprawdzimy.</span> I oni tam z osiemdziesiąt procent zapłacili, a resztę już nie zdążyli.
    </section>
    <section>
        <time>3769</time>Ale zapłacili. Pod tym względem Niemcy nawet w stosunku do Polaków, jak prac, zachowywali się… Można o nich rozmaite rzeczy mówić, ale ?. Dranie rozmaici, ale formalnie było wszystko w porządku. Zresztą ten formalizm niemiecki mogła pani obserwować na ziemiach tych, które były wcielone do Rzeszy niemieckiej. Ja miałem telefon, tu koleżanka, która ma przyjść do mnie, która (poznanianka) była mała dziewczynka. Z matką została, bo ojciec w Anglii, lotnik. Dziadka aresztowano, babkę. Została z matką. I później matkę nakryli na… Pracowała na poczcie, przejmowali listy, donosy wrzucane do Gestapo. I ją na tym złapali i ją stracili. Wyrok był i tak dalej. W Kole… To już na linii Warszawa–Poznań. Było wcielone do Rzeszy. Matki kuzyn miał stację benzynową, coś takiego. W każdym razie działał i był w ramach organizacji jakimś tam. Zaaresztowali go, wywieźli do Berlina, stracili go, ale był normalny proces, wyrok. Zgilotynowali.
    </section>
    <section>
        <time>3879</time>Ale pozwolili przed śmiercią list, który zresztą po wojnie czytałem, do żony, że on jest tego, żegna się z żoną. Tak Niemcy w Reichu działali. Jego złapali na jakieś tego. Miał normalny proces sądowy. Czego tutaj nie było. Zastrzelić można było na uli. Na ulicy w Niemczech strzelać do ludzi nie można było. Pod tym względem Niemcy pewnych reguł przestrzegali. <span style="font-weight: bold;">Chciałam jeszcze przejść do tych zakładów, żeby dopytać o to, co się wydarzyło z nimi po wojnie?</span> Mój ojciec wytrzymał do roku 1947. Dlatego że zakład, zgodnie z dekretami, nie podlegał nacjonalizacji, dlatego że na jedną zmianę pracował. Po wojnie, w związku z tym, że pewnych rzeczy nie robiło się, to nawet zatrudniał około czterdziestu ludzi tylko. Nie podlegał nacjonalizacji. Ale robili wszystko, co mogli, że można by, że tego i wybronił się tylko dlatego, że robił dostawy dla wojska, dla łączności i tak dalej. Sprzęt dla łączności.
    </section>
    <section>
        <time>3975</time>Wyglądało to w ten sposób, że robili rozmaite komisje. Ja miałem przyjemność przed sześcioma laty dostać się do Archiwum Akt Nowych. W Archiwum Akt Nowych są wszystkie dokumenty dotyczące upaństwowienia tego. I wszystkie te komisje z protokółami. I czytałem. To śmiech na sali, jak się czyta. Bo wszyscy rzeczoznawcy stwierdzili, że nie podlega, a działacze powiedzieli… I w końcu doprowadzili do upaństwowienia zakładu. <span style="font-weight: bold;">W którym roku? Pan już powiedział.</span> To był chyba koniec 1947 roku. Upaństwowiono zakład. Muszę pani powiedzieć, że starzy pracownicy płakali. Dlaczego? Bo wiedzieli, że tak jak u Płóciennika to mieć nie będą. I rzeczywiście. Zakład pracował dwa lata i zamknęli go, bo stwierdzili, że jest nieopłacalny.
    </section>
    <section>
        <time>4041</time>Za dużo się do niego dopłaca. I ja się wtedy dziwiłem, że mój ojciec prowadził zakład od (może ja powiedziałem) gdzieś 1925 roku. Rozbudował go. Przez tyle lat dokładał (jaki musiał być bogaty, że dokładał), a państwo ludowe tylko przez dwa lata było w stanie tego. I upaństwowiono, po dwóch latach zamknięto zakład. Później budynki przez jakieś dziesięć lat stały puste zupełnie. Maszyny wywieźli. Po dziesięciu latach budynki przejęły zakłady Kora i tam urządzili szkółkę przyzakładową. I tak to się skończyło. <span style="font-weight: bold;">W takim razie chciałabym zapytać o historię Pana brata? O to, czy miał Pan inne rodzeństwo? O to, jak wyglądały Pana relacje z bratem? Czy pamięta Pan wspólne zabawy z dzieciństwa? A także o to, jak wyglądały później jego losy, ponieważ on był starszy zdaje się od Pana, więc… Nie, młodszy. </span>Nie, on był młodszy.<span style="font-weight: bold;"> Aha. Dobrze, to poprzestańmy na tym w takim razie. </span>
    </section>
    <section>
        <time>4117</time>Mój brat był młodszy ode mnie i to pięć i pół roku, tak że spora różnica była między nami. To były, jeżeli chodzi… Stosunki były dobre, ale to różnica jednak była znaczna. W czasie jak wybuchała wojna, to on miał raptem cztery lata. Później pięć lat okupacji, dziewięć lat. To jeszcze on miał wtedy dziewięć lat, a ja już w tym okresie kończyłem gimnazjum, więc to były takie stosunki… <span style="font-weight: bold;">Bardziej opiekuńcze.</span> …bardziej opiekuńcze, tak. Potem ja poszedłem do pracy, a brat wtedy dopiero zaczynał studia. Skończył budownictwo, inżynier budowlany jest, tak że inna specjalność.
    </section>
    <section>
        <time>4205</time><span style="font-weight: bold;">Czy może w takim razie mógłby Pan opowiedzieć o swojej mamie, ponieważ o niej też Pan dużo mi powiedział. Rozumiem, że mama w domu była, tak? Nie pracowała?</span> Tak. Moja matka była… Przed moim urodzeniem jeszcze matka pracowała w Banku Polskim i właśnie dzięki temu, że pracowała w Banku Polskim… W tym okresie jeszcze przed moim urodzeniem, a po pierwszej wojnie światowej, trudności mieszkaniowe w Warszawie były duże też. Jak rodzice się pobrali, to były problemy mieszkaniowe. I dzięki temu, że matka pracowała w Banku Polskim i tam powstała ta spółdzielnia, to rodzice mogli załatwić sobie tutaj to mieszkanie, w którym obecnie jesteśmy. Z chwilą mojego urodzenia matka przestała pracować i zajmowała się już domem całkowicie. Pracował tylko ojciec, a matka była zawsze w domu, gospodarstwo domowe prowadziła ze względu na to, że ojciec nienajgorzej zarabiał, ten zakład szedł dobrze.
    </section>
    <section>
        <time>4282</time>Gosposia była w domu. Zresztą w domu też jeszcze ojciec mojej matki mieszkał, tak że w tym mieszkaniu było nas dwoje rodziców, dziadek, ja i gosposia. Jak przeprowadziliśmy się na Grochów, to przybył brat, bo on akurat urodził się już na Grochowie w tym mieszkaniu. I tyle jeszcze mogę dodać, że ojciec chciał, żebyśmy się języka uczyli i była jeszcze od chyba 1936 roku w domu wychowawczyni Niemka. ? była obywatel Polski, ale Niemka z poznańskiego. Ona mieszkała w Rydzynie, to już na granicy niemieckiej. Babka… Młoda dziewczyna, która skończyła gimnazjum w języku niemieckim, bo tam było niemieckie gimnazjum. I zatrudniła się u nas jako wychowawczyni. Dzięki temu ja poznałem stosunkowo biegle język niemiecki.
    </section>
    <section>
        <time>4363</time>Ona była u nas do pierwszych dni wojny. Razem z nami wyjechała wtedy, jakeśmy uciekali z Warszawy. Później wróciła. I jak się zaczęła wojna, to było nawet niemożliwe, żeby Niemka pracowała u Polaka. I ona wróciła do swoich rodziców do Rydzyny, ale cały czas kontakt z nią był i muszę powiedzieć, że to była dziewczyna, która miała, jak do nas przyszła, dwadzieścia lat, jak odchodziła, to dwadzieścia trzy czy coś. Zdała egzamin jako obywatelka polska. Mogę powiedzieć taki wypadek, że jesteśmy na wyjeździe już w Wisznicach pod Brześciem i nagle wjeżdżają niemieckie czołgi. We wsi było trochę żołnierzy polskich z rozproszonych oddziałów, bo tam nie było jakiejś jednostki, tylko rozproszone. I Niemcy zaczęli wyłapywać tych.
    </section>
    <section>
        <time>4446</time>Oni się chowali ?. I przed domem, w którym myśmy mieszkali (chałupa wiejska) zatrzymał się czołg niemiecki. I ona wyszła do tych Niemców. Oni zaczęli mówić. A ona… A do nas przed czołgiem schowało się czterech żołnierzy. I oni się pytają ją:<span style="font-style: italic;"> Czy tu nie ma polskich żołnierzy?</span> A ona powiada: <span style="font-style: italic;">Nie, tu jest tylko rodzina z Warszawy uciekinierów z małymi dziećmi. </span>Oni z nią pogadali i pojechali dalej. Takie zachowanie było tej Niemki. <span style="font-weight: bold;">Nie przeszła na stronę niemiecką jakoś w czasie wojny? Nie wie...?</span> Nie. Ona wyjechała do siebie do rodziców. Jej od razu dali obywatelstwo niemieckie. Wszystkim Niemcom zamieszkałym w Polsce przyznawali niemieckie obywatelstwa. Ona nawet nie mogła odmówić tego. To jest tak jak na przykład u mojego ojca. Pracował inżynier. Nazywał się Doering. Pisał się D-o-e, Doering.
    </section>
    <section>
        <time>4533</time>Z rodziny niemieckiej. Jego rodzice byli łódzkimi Niemcami, bo sporo Niemców było. Ale on skończył polską szkołę. A później studia inżynieryjne skończył w Niemczech i wrócił do Polski i u ojca pracował jako inżynier. Ożenił się z Polką, mieli syna. Jego rodzice pozostali w Łodzi, to jego rodzicom automatycznie dali obywatelstwo niemieckie. A jego wzywali kilkakrotnie na Gestapo, żeby przyjął co najmniej Volkslistę. A on odmawiał. Natomiast bał się, że go tego. Ale tutaj… W Niemczech to prawdopodobnie by go zwinęli. Ale tutaj jakoś… On powiada, że on ma żonę Polkę. A jego syn był ode mnie starszy jakieś pięć-sześć lat. Gdzieś był w jakiejś organizacji, jakąś miał wpadkę i w Oświęcimiu, ale przeżył Oświęcim. Tak że tak było z rozmaitymi Niemcami, że zupełnie…
    </section>
    <section>
        <time>4610</time>Dlatego mnie (to już taki wtrąt) wkurzyło, jak Tusk wypierał się swojego dziadka, że służył w Wehrmachcie. I on jako nie Niemiec, tylko jako Kaszub. Tam oni wszystkim Kaszubom od razu nadawali obywatelstwo niemieckie i jak nie, to albo go tego, albo do obozu. A jak tego, to wzięli tego dziadka do wojska. Gdyby odmówił, to pojechałby do obozu. I czy na Śląsku, czy na Kaszubach to było zupełnie normalne i do tych ludzi nie można było mieć żadnych pretensji. I dlatego jak usłyszałem, że Tusk twierdził, że on nie wiedział, że jego ojciec jest w Wehrmachcie i tak dalej, wypierał się, to dziwiłem się. <span style="font-weight: bold;">Ale zna Pan, pamięta Pan jakieś odwrotne historie? To znaczy kontaktu z Niemcami, którzy w czasie wojny ? się? Mam na myśli grono znajomych rodziców.</span> Którzy co?
    </section>
    <section>
        <time>4682</time><span style="font-weight: bold;">Którzy przeszli na stronę niemiecką.</span> Tak. Na Grochowie na rogu ulicy Grochowskiej i… W tym miejscu, gdzie obecnie jest ratusz Praga Południe. W tym miejscu była fabryka pasmanterii. Duży, chyba trzy- czy czterokondygnacyjny budynek, który należał do Niemca. Ale on… To zdaje się budował jego nie wiem, czy ojciec czy coś. Tak że oni już tutaj… To już było chyba drugie pokolenie. I ja jako młody dzieciak nawet kilkakrotnie u tych Niemców byłem. Tam mówili i po niemiecku, i po polsku. On miał dwóch synów. Obaj byli sporo starsi ode mnie, dlatego że w chwili wybuchu już mieli chyba po dwadzieścia parę lat. I jak tylko Niemcy przyszli… A on był… To był zakład duży, który zatrudniał kilkadziesiąt co najmniej osób.
    </section>
    <section>
        <time>4767</time>On był na Grochowie znaną postacią, nawet działał trochę jako działacz. Z chwilą gdy Niemcy przyszli, to momentalnie zadeklarował się. Okazuje się, że on był przed wojną był szpiegiem niemie. On działał w rozmaitych organizacjach polskich. Oczywiście od razu Volkslista, od razu obywatelstwo. A jego obaj synowie do SS, do Gestapo. Skończyło się dla niego przykro, bo zdaje się jeden syn chyba zginął na froncie wschodnim. Jeden na pewno, a nie wiem, czy drugi też nie. A on, o ile wiem, też wojny nie przeżył. Ja już nie pamiętam, co tam się z nim… W każdym razie z takim faktem się zetknąłem również.
    </section>
    <section>
        <time>4829</time><span style="font-weight: bold;">Chciałam w takim razie wrócić jeszcze do mamy, do taty, do Pana domu, do dzieciństwa. </span>Tak. <span style="font-weight: bold;">Czy mógłby Pan opisać, jak wyglądały relacje między Panem a rodzicami, między rodzicami? Spodziewam się, że tata był osobą, która miała głos decydujący. Ale czy rzeczywiście tak było? Czy może tak naprawdę mama niby siedziała w domu, a tak napraw… Jak wyglądały…?</span> Nie. Mój ojciec był człowiekiem bardzo, że tak powiem, jakby to określić najlepiej? Bardzo rzutki w interesach. I matka w te sprawy nie wchodziła. Ojciec zresztą dużo pracował. Tak jak ja pamiętam, ojciec z domu wychodził o godzinie wpół do siódmej, bo o siódmej zakład zaczynał pracę. I ojciec mnie powiedział (bo ojciec zwracał uwagę na moje wychowanie): J<span style="font-style: italic;">a muszę być w zakładzie jako jeden z pierwszych, bo jakby to nie było, muszę przykład dawać swoim ludziom, jak należy pracować. </span>
    </section>
    <section>
        <time>4910</time>Takie było moje… Z tym że ojciec był do południa w zakładzie, potem gdzieś na mieście jakieś sprawy załatwiał, później wracał znowuż do pracy. Obiad praktycznie każdy to był w niedzielę. Niedziela była w domu. Natomiast obiad w domu to był dwa-trzy razy w tygodniu. Czasem przyszedł wcześniej, a czasem przychodził dopiero o godzinie piątej. Myśmy mieli o trzeciej obiad, a ojciec o piątej jadł obiad, bo był zajęty. Przez sześć dni w tygodniu ojciec był zaj… Po raz pierwszy za mojej pamięci ojciec był na dłuższym urlopie chyba w 1938 roku. Bo nie miał kiedy. To znaczy, owszem, ze względu na to dużo tego, czasem wyjeżdżał ze względu na interesy. Jak były targi poznańskie, jechał na targi poznańskie. Do Pragi czeskiej jeździł na jakieś targi. Jak była w chyba 1937 czy w 1938 roku wystawa światowa w Paryżu, to zresztą z matką pojechali. A to były takie wyjazdy służbowe, bo za interesami. I ojciec był bardzo zapracowany. A matka zajmowała się…
    </section>
    <section>
        <time>5009</time><span style="font-weight: bold;">A w niedzielę jak był na obiedzie, wyglądały te niedziele? Czy to był taki dzień spotkania się całej rodziny?</span> Tak. To już obiad i do kościoła. To już były… <span style="font-weight: bold;">A jakieś wyjścia rodzinne na miasto czy spacery?</span> Wieczór, nieraz rodzice poszli gdzieś do znajomych czy do teatru. A ja wtedy byłem w domu z wychowawczynią. W ten sposób. <span style="font-weight: bold;">A był Pan w tym cyrku, o którym Pan przed chwilą opowiadał? </span>Proszę? <span style="font-weight: bold;">Czy był Pan jako dziecko w tym cyrku, o którym Pan przed chwilą opowiadał? </span>Byłem. Raz czy dwa byłem. <span style="font-weight: bold;">Jak to wyglądało?</span> Ja miałem wtedy chyba cztery lata czy pięć lat. To był budynek… Bo to nie był cyrk taki jak ten. O ile pamiętam, duże pomieszczenie (tak jak ja pamiętam), chyba półokrągłe czy nawet pełen okręg i w środku arena. Ale trudno mi powiedzieć, bo ja chyba miałem wtedy pięć-sześć lat. Drugi raz chyba może byłem, ale nie bardzo sobie tego cyrku przypominam.
    </section>
    <section>
        <time>5108</time><span style="font-weight: bold;">Jeszcze Pan powiedział, że mieszkali Państwo w sąsiedztwie fabryki Wedla. Czy to zapisało się jakoś w Pana pamięci? Mieszkać przy fabryce czekolady, będąc dzieckiem, to chyba jest… </span>Ta fabryka Wedla mieści się właściwie na krańcach tego, na Kamionku, w dosyć dużej odległości. Co pamiętam? Zawsze jak się przejeżdżało, to pachniało czekoladą. Zawsze. Nawet jak weszło się do parku Paderewskiego od strony jeziorka, a wiał stamtąd wiatr, to zapach czekolady był. Notabene tutaj jak mieszkaliśmy, to z kolei była fabryka Fuchsa. Za Tamką. I tam jak się za Tamkę poszło, to jeszcze po wojnie też w pewnych okresach można było wyczuć zapach czekolady. <span style="font-weight: bold;"> A była tam przy Wedlu jakaś pijalnia czekolady albo coś takiego?</span> Jeżeli chodzi u Wedla, to przy fabryce był elegancki sklep firmowy Wedla. Chyba pijalni tam nie było, bo on miał sklep drugi chyba na Szpitalnej. I tam była pijalnia czekolady. A w tym sklepie na Zamoyskiego bardzo elegancki sklep był. Zresztą chyba do dzisiaj jeszcze przedwojenny częściowo wystrój jest. Tak się preze fabryka. Zresztą zakładów na Grochowie było sporo.
    </section>
    <section>
        <time>5202</time>Wedel był zakładem, który zatrudniał na pewno kilkuset pracowników. Ale takich zakładów było jeszcze więcej, bo dalej na Grochowskiej były zakłady radiotechniczne, które przetrwały okupację, a główny budynek został przez Niemców, jak się wycofywali z Pragi, wysadzony. Tylny budynek został i do dzisiaj dnia nie wiem, co tam się w tej chwili dzieje. Ale tam produkcja i po wojnie też jeszcze jakaś była teletechniczna. To już też był zakład, który zatrudniał kilkuset ludzi. Nawet u nas w naszym domu pracował inżynier z zakładów teleradiotechnicznych. Tam był chyba nawet później szefem produkcji czy coś takiego. A z innych zakładów to nie mówię o polskim Fiacie. To był bardzo duży zakład. Spłonął w 1939 roku, zbombardowany przez Niemców. Poza tym Polskie Zakłady Optyczne też, zakład precyzyjny, czyli robił mikroskopy, lornetki i sprzęt optyczny dla wojska. Zakład, który zatrudniał chyba ze czterystu ludzi.
    </section>
    <section>
        <time>5321</time>Z innych zakładów, które znałem, to byli bracia Borkowscy. Co oni robili? Już nie bardzo pamiętam. To jest spory zakład. Później na Podskarbińskiej były zakłady dźwigowe, robiły windy, dźwigi, podciągarki. Też zakład, który zatrudniał ze sześćdziesięciu ludzi. Potem była duża odlewnia żeliwa na Grochowskiej u wylotu Waszyngtona. <span style="font-weight: bold;">A może byśmy wrócili jednak do rodziny.</span> Tak. <span style="font-weight: bold;">Jeszcze do tej mamy. Chciałam zapytać… Pan powiedział, że tata jadał obiady osobno. A Pan jadał z mamą czy też…? </span>Tak, z mamą i z wychowawczynią, i z bratem. A ojciec jak był, to jadł z nami, ale to się zdarzało poza niedzielą raz, dwa razy w tygodniu. A przeważnie jadał… Albo wpadł i zjadł wcześniej, albo… Raczej rzadko, raczej później. Albo w ogóle zjadał na mieście obiad. Nie miał czasu. <span style="font-weight: bold;">Czy pamięta Pan jakieś swoje zabawy, swoje zabawki z dzieciństwa? Też jak Pan powiedział, tam, na Grochowie, że były jakieś miejsca, gdzie Pan szczególnie się lubił bawić?</span> Zabawy, to jak byłem jako mały dzieciak, to tutaj były dzieci na podwórku, sąsiedzi i tak dalej.
    </section>
    <section>
        <time>5428</time>Tu były… Ale to do czwartego roku życia. <span style="font-weight: bold;">A jakie to były zabawy? </span>Z matką na spacery nad Wisłę chodziłem. Przeważnie nad Wisłę na bulwar. A tutaj to albo jedno dziecko do drugiego do domu przychodziło i bawili się w domu. Latem to przeważnie wyjeżdżaliśmy, przeważnie na linii Otwock. W Aninie, w Radości miesiąc czasu. To z matką wyjeżdżałem. <span style="font-weight: bold;">Tata dojeżdżał na weekendy? </span>Tata przyjeżdżał na niedziele. W sobotę po południu przyjeżdżał. Natomiast z chwilą, gdy wyprowadziliśmy się na Grochów, tak jak powiedziałem, tam dom przy ulicy był pojedynczy, a dalej do Grochowskiej było ze trzysta czy ze czterysta metrów. I dopiero tam była zabudowa.
    </section>
    <section>
        <time>5499</time>A po drugiej stronie to zabudowa się takimi mniejszymi domami. To była też ze trzysta metrów. Tak że pierwsze dwa lata to w domu kolegę miałem jednego, który na parterze… W moim wieku. Ale zacząłem chodzić do przedszkola. Do południa byłem w przedszkolu, a później dopiero wracałem. <span style="font-weight: bold;">A jak było w tym przedszkolu? </span>Gromada… Najpierw do młodszych dzieci, później chyba… Czy może od razu nawet do… Nie, pierwszy rok zdaje się… Nie, chyba od razu do starszaków poszedłem. Chyba dwa lata byłem. Sądzę, że to się niewiele różniło od tego, co się tutaj w tej chwili… W kółko graniaste i tak dalej. Bajki pani czytała jakieś tam, tego rodzaju. <span style="font-weight: bold;">Pan powiedział, że naokoło Pana domu nie było zabudowy. To znaczy były pola? </span>Tak. Ulica szła przez pole.
    </section>
    <section>
        <time>5577</time><span style="font-weight: bold;">Czy to jest wymarzone miejsce zabaw dla dziecka? Spodziewam się, że przygód na takim polu musi być dużo. </span>Tam był… Ale rodzice tak mnie też nie wypuszczali, dlatego że koło domu był ogród. Był ogrodzony i raczej, jeżeli coś, to w tym ogrodzie. A później zaczęła się zabudowa i już (bo to był 1934) w 1936 roku zaczęły powstawać domy, a w 1939 roku to już była i Waszyngtona i już wzdłuż Waszyngtona powstały domy. Tak że to szło błyskawicznie. Ale też rodzice mnie tak nie bardzo wypuszczali, żebym ganiał po… Raczej na podwórku. Na Grochowie mieliśmy psa, więc z psem jeszcze zabawa była. <span style="font-weight: bold;">Wiem, że Pan był mały, ale czy pamięta Pan jakichś sąsiadów tutaj z tej kamienicy? Może z kimś się utrzymał kontakt dłużej?</span> W związku z tym, że tutaj wszyscy się znali, bo wszyscy… <span style="font-weight: bold;">W banku.</span> …z banku byli, więc właściwie cały dom się znał. Piętro niżej koleżanka matki miała córkę, która była w moim wieku, więc przez te pierwsze cztery lata to tutaj, pamiętam, że nieraz ona przychodziła do mnie, ja do niej schodziłem na dół.
    </section>
    <section>
        <time>5678</time>Takie jeszcze były… Tak to wyglądało. <span style="font-weight: bold;">Chciałam też Pana zapytać o takie…</span> W każdym razie na ulicy się dzieci nie bawiły. <span style="font-weight: bold;">…wyjątkowe momenty w rodzinie jak w święta. Czy pamięta Pan takie szczególne dni, jak to wyglądało, jak było celebrowane?</span> To zawsze… Przede wszystkim Boże Narodzenie to choinka i rodzina cała. Ojciec miał… Matka była jedynaczka, natomiast ojciec miał dużą rodzinę i zazwyczaj na święta dziadkowie, bracia ojca z żonami, z dziećmi, siostra. Tak że nieraz na święta to było kilkanaście osób. Taką wielką Wigilię… Zresztą, pamiętam jeszcze jako mały szczeniak, w tym domu, w tym narożniku nie było centralnego ogrzewania, tylko piece były. Tam był piec, ale tu obok stała choinka. Ten pokój to był stołowym pokojem. Tu był duży stół i zawsze do Wigilii siadało osiem-dziesięć osób.
    </section>
    <section>
        <time>5767</time>A taką wielką Wigilię to przypominam sobie ostatnią przedwojenną Wigilię w 1938 roku. I rzeczywiście cała rodzina przyszła. To była ojca siostra z mężem i z dwoma synami, następnie jeden brat z żoną i z synem. Potem drugi brat, dziadkowie. Tak że w sumie ze czternaście-piętnaście osób było. Taka wielka Wigilia. I później święta. I później taka uroczystość jeszcze inna to był rok 1939: chrzciny mojego brata. On już miał… Tak jak ja byłem chrzczony, to nie pamiętam, byłem jako osesek, to mój brat był chrzczony, to już miał prawie cztery lata. Czy nawet… Tak, chyba miał cztery lata skończone. Wtedy był wielki zjazd rodzinny, przyjaciele rodziny. To była już atmosfera taka, czasy były niespokojne, mówiło się o wojnie. Ojca brat jeden był oficerem sztabu generalnego w stopniu majora.
    </section>
    <section>
        <time>5860</time>I dyskusje na temat tego, co to będzie. I przypominam sobie rozmowę (ja miałem już, dochodziłem dziesięciu lat, dziewięć i pół roku) ojca brata z ojca przyjacielem inżynierem Wielemborkiem, który był szefem produkcji zakładów lotniczych na Okęciu. I inżynier Wielemborek powiada: <span style="font-style: italic;">No, dobrze, wojna. Ale co to będzie? My nie mamy lotnictwa.</span> On wiedział, jaka jest sytuacja lotnicza Polski, dlatego że fachowiec. I doszło do sporu między stryjem, że my jesteśmy gotowi. On powiada: <span style="font-style: italic;">My nie mamy lotnictwa. Nie mamy samolotów.</span> Tą rozmowę sobie zapamiętałem. Notabene ciekawa historia później inżyniera Wielemborka była, dlatego że on oczywiście z zakładami był ewakuowany z Polski, wyjechał do Francji. To był człowiek, który skończył studia tutaj w Polsce.
    </section>
    <section>
        <time>5938</time>A później jeszcze pojechał i jeszcze studiował we Francji. Skończył politechnikę francuską i miał kolegów. On już był w wieku około pięćdziesięciu lat. I do wojska go nie chcieli wziąć, tylko ? do przemysłu. To on się tego. Nie chcieli go przyjąć Francuzi do zakładów. A on powiada: <span style="font-style: italic;">Przecież ja chcę coś robić. Bo jeżeli nie tego, to przynajmniej w obronnym tym.</span> To w końcu dobrze, to mogą go przyjąć jako brakarza. Brakarz to jest taki kontroler, który sprawdza produkcję, ale taki… On się pyta:<span style="font-style: italic;"> Ile brakarz zarabia? Tyle i tyle. – A ile zarabia frezer?</span> A on miał skończoną Wawelberga. A Wawelberg słynął z tego, że uczył nie tylko teorii, tylko uczył… I to był fachman taki, który… Powiada, że zarabia chyba trzydzieści procent więcej. – <span style="font-style: italic;">To ja pójdę za frezera</span>.
    </section>
    <section>
        <time>6010</time>I zatrudnił się we Francji za frezera. I jak przyszli Niemcy, nie udało mu się już uciec. A on miał taką złość do Francuzów, że jak świnie ostatnie. Bo ci koledzy mieli do niego pretensje wszyscy, że wojna to jest przez Polskę, bo myśmy nie chcieli Gdańska oddać, i że Francja musi walczyć dlatego, że tego. O tym się mało tego, a takie było nastawienie społeczności francuskiej do wojny. On pluł na nich jak nieszczęście. To jak przyszli Niemcy i zaczęli werbować do pracy w Niemczech, on dowiedział się, że po pół roku można dostać urlop. Tam nie było łapanek. On się zgłosił do pracy. Przepracował pół roku. Po pół roku powiada, że on jedzie na urlop. – <span style="font-style: italic;">Dobrze</span>. Oni myśleli, że do Francji. <span style="font-style: italic;">Nie, on chce do Generalnego Gubernatorstwa. – Proszę bardzo.</span> Dostał ?. Jak przyjechał tutaj, to zginął. Oczywiście się nie zgłosił i resztę okupacji już został w Polsce.
    </section>
    <section>
        <time>6078</time>Jak przyjechał, to pluł na Francuzów tak, że nie daj Bóg. A jakim on był fachowcem, to mogę powiedzieć jeszcze inny ten, bo jak pani mówiłem, pierwsza moja praca to była w Polskich Zakładach Optycznych. I tam akurat spotykam frezera też. Zaczynamy rozmawiać, on powiada, że on przed wojną w zakładach na Paluchu pracował. Powiadam: <span style="font-style: italic;">O, to pan pewnie zna inżyniera Wielemborka. – A skąd pan go zna?</span> Powiadam:<span style="font-style: italic;"> A to przyjaciel mojego ojca. </span>On tak ? – <span style="font-style: italic;">O</span> – powiada – <span style="font-style: italic;">to był fachowiec. </span>Jak on przyszedł do zakładów, został szefem produkcji, to robotnicy, jak był jakiś spór czy coś takiego między powiedzmy… Praca była na akord, więc byli normowszczycy, którzy ustalali te normy. I robotnicy chcieli mieć jak najdłuższy czas, a ten nerwus starał się jak naj tego, bo chodziło o zarobek.
    </section>
    <section>
        <time>6164</time>Jak nie tego, to się zwracano do tego. Oni do niego, wezwali go. Ten przychodzi, powiada: <span style="font-style: italic;">Co takiego?</span> – <span style="font-style: italic;">Ano, jest spór. </span>Powiada: <span style="font-style: italic;">Proszę mi tutaj dać dokumentację, kartę pracy. Jaki czas wyznaczył ten? – Tyle i tyle. – A ile pan chce? – Tyle i tyle. – Proszę mnie dać sztukę jedną. Proszę stoperować.</span> Usiadł. Obrobił. – <span style="font-style: italic;">Ile jest?</span> Okazuje się, że niższy czas jeszcze niż frezer chciał. Gada: <span style="font-style: italic;">Jak ja mogę to zrobić, to frezer, który stale robi, powinien jeszcze lepiej zrobić.</span> Proszę wpisać i obniż mu jeszcze ?. I – powiada – już więcej… Jeżeli miał rację, tego, ale nigdy nie próbowali w konia robić, bo wiedzieli, że z nim nie wygrają. To takiego fachowca Francuzi nie chcieli zatrudnić u siebie.
    </section>
    <section>
        <time>6236</time><span style="font-weight: bold;">Chciałam się Pana jeszcze zapytać o szkołę. Jak Pan pamięta tą szkołę powszechną? Na przykład czy pamięta Pan jakichś konkretnych nauczycieli... ?</span> W szkole było w ten sposób, że do pierwszej klasy poszedłem prywatnie. Taka mała szkółka. Nas w klasie było chyba pięcioro czy sześcioro tylko. I skończyłem tam pierwszą klasę. To prowadziło małżeństwo. I oni nie wiem, czy jakoś tego, w każdym razie zlikwidowali to. Sprawa pójścia do drugiej klasy. Ale że to była szkoła prywatna, to zażądano, żebym ja zdał egzaminy, czy ja umiem. Wtedy ja poszedłem do szkoły powszechnej na Grochowskiej, róg Siennickiej. Publicznej. Kierownik szkoły każe mi czytać i ja czytam płynnie. To on zaczyna mnie tabliczkę mno… Nie, najpierw dwa plus trzy, pięć. Później zaczyna tabliczkę mnożenia. I ja po pierwszej klasie tabliczkę mnożenia znam już.
    </section>
    <section>
        <time>6316</time>A ja poszedłem, mając sześć lat, czyli wcześnie. To on powiada: <span style="font-style: italic;">To on będzie przeszkadzał w szkole w drugiej klasie. </span>I przyjął mnie do trzeciej klasy. I dlatego ja tak wcześnie… Klasa była dosyć liczna. Oczywiście to było dziewczynki, chłopcy. Co charakterystyczne z punktu widzenia religijnego, było trochę Żydów. Więc klasa liczyła chyba do czterdziestu uczniów. Duża klasa, tak jest. <span style="font-weight: bold;">Sporo.</span> Trzydzieści osiem-czterdzieści. I w tym, pamiętam, że wyznania mojżeszowego chyba było z pięcioro. To jest takie… Oczywiście normalny program. Poza religią, bo ksiądz przychodził. Jeden był, pamiętam, ewangelik, to on chodził osobno na religię tam gdzieś, a izraelici też chodzili, tylko musieli przywieźć od rabina stopień, który wpisywało się na ten. To taka rzecz, której teraz nie ma.
    </section>
    <section>
        <time>6397</time>I to była trzecia klasa szkoły powszechnej. Szkoła była… To był budynek szkoły, który do dzisiaj istnieje. Ale nie było jakiegoś specjalnego wyposażenia. Klasy były duże. Korytarze i tak dalej, ale nie było ani sali gimnastycznej, ani nic. Było podwórko i jesienią czy wiosną gimnastykę to można było na podwórku. Natomiast potem, do czwartej klasy szkoły powszechnej rodzice mnie przenieśli do innej szkoły. <span style="font-weight: bold;">To jeszcze może ja zadam kilka pytań na temat tej szkoły. </span>Tak. <span style="font-weight: bold;">Poruszył Pan temat dzieci żydowskich. </span>Tak. <span style="font-weight: bold;">Czy pamięta Pan, jak wyglądały kontakty z tymi żydowskimi dziećmi?</span> Na tym… Zazwyczaj siedzieli, tylko że zawsze ławki były dwumiejscowe, to zawsze Żyd z Żydem siedział czy dziewczynki z dziewczynkami, Żydzi między sobą. Ale tak w rzędach, jak… I w zasadzie jakichś specjalnych animozji nie było.
    </section>
    <section>
        <time>6476</time>W każdym razie w trzeciej klasie ja nie odczuwałem jakichś… Nie było chyba przyjaźni specjalnych, ale nie widziałem jakichś… Co innego na Grochowie sklepy żydowskie. To owszem, pamiętam, że były takie hasła: <span style="font-style: italic;">Nie kupuj u Żyda, tylko u swojego, to wypędzisz z Polski Żyda parszywego. </span>To do dzisiaj pamiętam, takie wierszyki były. Ale to było… <span style="font-weight: bold;">Jeszcze może co do Żydów ? przejdziemy za chwilę. Z tej szkoły czy pamięta Pan jakichś nauczycieli, którzy by szczególnie się zapisali w Pana pamięci?</span> Tak. W trzeciej klasie szkoły powszechnej to kierownik szkoły. Chyba on nie uczył sam. W każdym razie na pewno w naszej klasie nie. Ale miał taki zwyczaj dosyć przykry, że potrafił ni stąd, ni zowąd wpaść do klasy tak zazwyczaj pod koniec zajęć. I pytał się nauczyciela, co tam było, czy dobrze, a czy nie hałasowali, a który, a co tam? To: <span style="font-style: italic;">Ten się źle sprawował i ten się sprawował. – Dobrze, to po szkole do kancelarii, do kozy.</span>
    </section>
    <section>
        <time>6572</time>Ci wskazani musieli w kancelarii godzinę przesiedzieć w kącie. Miał trochę rację z tym konkretnie w tej szkole, w tej klasie. <span style="font-weight: bold;"> A pamięta Pan jakieś inne środki dyscyplinujące w szkole?</span> Znane było to… Księża potrafili na przykład niektórzy ?, jak któryś się źle sprawował, to gumką po włosach przejechał czy coś takiego. Ale w ogóle na ogół takich wybryków jak trzecia czy czwarta klasa szkoły powszechnej to nie było, żeby tam się… Owszem, jak nauczyciela nie było, to się papierami rzucali czy coś takiego. Ale żeby coś do nauczyciela odzywał się, to nie, bo nauczyciel miał autorytet. I jeżeli uczeń wyraźnie odbiegał od tego, to groziło, że pójdzie do szkoły specjalnej. I pamiętam, że były wypadki, że jakiegoś kierowano do szkoły specjalnej. A tam już były warunki nie wiem, ale z tego, co się mówiło, to był rygor bardzo duży.
    </section>
    <section>
        <time>6664</time>Łącznie z tym, że prawdopodobnie i lanie mogli spuścić, ale to nie… W każdym razie to był postrach taki, że jeżeli będziesz się tego, to pójdziesz do szkoły specjalnej. A tak to, owszem, zawsze jak to dzieci, bałaganią. W razie jak było coś, to wzywali rodziców. A to już była duża kara, bo zazwyczaj jak wzywali rodziców, to później w domu manto było. Więc to tak wyglądało. Jak poszedłem do czwartej klasy do tej szkoły, to szkoła już była bardzo ładnie wyposażona. Bo to była tak nowocześnie prowadzona szkoła. Już były gabinety fizyczny, chemiczny, geograficzny, wyposażony w mapy. Sala gimnastyczna, ładne boisko. Był ogródek, poszczególne klasy miały swoje grządki, w której sadzono kwiaty i tak dalej w ramach przyrody. Tego rodzaju zajęcia też były w szkole. Ale takiej szkoły w sensie nie było, tak więc na Grochowie była jedna taka szkoła. Bardzo dobrze prowadzona. Zwyczaj jeszcze tam był wprowadzony taki, że normalnie szkoły zaczynały się o ósmej, tam zaczynała się za piętnaście ósma. Wszyscy za piętnaście ósma musieli się zjawić w sali dużej, która mieściła wszystkich uczniów całej szkoły.
    </section>
    <section>
        <time>6778</time>I kierownik szkoły miał odprawę, piętnaście minut. ? była jak zwykle, bo w szkole zawsze przed lekcjami i po lekcjach była modlitwa. A potem… <span style="font-weight: bold;">A na czym polegały, jak Pan mówi, te odprawy? Co było ogłaszane?</span> Były jakieś komunikaty o tym, co się dzieje. Ale on również omawiał sytuację, co się dzieje. To był już rok 1939. Już była mowa o tym, co się dzieje w kraju. W 1938 roku był wybrany Pius XI za papieża. Więc jak był wybór papieża, od razu: <span style="font-style: italic;">Dzieci, proszę mi powiedzieć, co się zdarzyło? Co wiecie? </span>I takie omówienia. Taka odprawa wszystkich uczniów w tej szkole była. Piętnaście minut. W szkole był sklepik szkolny, który obsługiwali uczniowie. Na dużej przerwie można było kupić sobie coś do zjedzenia, zeszyty, wyposażenie. I obsługiwali uczniowie, samorząd szkolny.
    </section>
    <section>
        <time>6885</time>I dochody z tego były dla szkoły na jakiś tam ten. W ten sposób… Była drużyna harcerska, ale to była dopiero od piątej klasy, ja byłem w czwartej. <span style="font-weight: bold;">To była szkoła publiczna?</span> Publiczna, tak. I ? było chyba w kwietniu 1939 roku. Beck miał głośnie przemówienie w sejmie. Jak Niemcy zwrócili się do nas z tymi swoimi żądaniami, on wystąpił z przemówieniem sejmowym. I to było zapowiedziane. Aha, szkoła była zradiofonizowana. I, pamiętam, wszystkie klasy od czwartej wzwyż była przerwa i słuchaliśmy przemówienia. Szkoła chciała wychowywać te dzieci na obywateli. Ja nie mówię, że to były takie szkoły. To była jedna z przodujących szkół.<span style="font-weight: bold;"> Brzmi rzeczywiście wyjątkowa. </span>Wyjątkowa. <span style="font-weight: bold;">A pamięta Pan nauczycieli z tej szkoły jakichś szczególnych, którzy się zapisali…? </span>Pamiętam matematyka.
    </section>
    <section>
        <time>6987</time>Nazwiska już nie pamiętam. Właśnie mówili, bo on bardzo dobry był. Później się dowiedziałem, że… Bo w gimnazjum to trzeba było mieć wyższe studia skończone. W szkole powszechnej wykładali po seminarium nauczycielskim. A on miał studia wyższe. Nie pracował w gimnazjum, dlatego że później się dowiedziałem, że był chory i za bardzo było męczące dla niego tego, więc zdecydował się pracować w szkole powszechnej. Ale wyśmienity jako wykładowca. I kierownik szkoły też potrafił to wszystko pięknie zorganizować. Notabene, z tego co wiem, zginął w Katyniu. <span style="font-weight: bold;">A pamięta Pan jakieś szkolne uroczystości, jakieś święta?</span> Na święta były akademie. Na Boże Narodzenie, na Wielkanoc, na Nowy Rok. Potem przy rozmaitych uroczystościach były takie urządzane jakieś… Chyba na ostatki szkolna zabawa była. Takie rzeczy były. <span style="font-weight: bold;">A jak wyglądały takie zabawy?</span> To były przeważnie jakaś muzyka, jakieś tańce. Harcerze z jakimiś występami. Jakieś deklamacje. Za każdym razem… W każdym razie starali się tak, żeby te dzieci zżyły się z sobą poza tym.
    </section>
    <section>
        <time>7118</time><span style="font-weight: bold;">A jakichś przyjaciół Pan pamięta z podstawo?</span> Tak, z tym że to był już 1939 rok i później to się rozleciało wszystko. Poszedłem już do innej szkoły. Szkoła mieściła się w takim mieszkaniu jak to. Na ulicy Królewskiej w każdym dużym pokoju była jedna klasa. I z tych przedwojennych ze trzech czy czterech tylko kolegów, z którymi później się stykałem. Z dwoma jeszcze na Politechnice się spotkałem. Ale tak, to się wszystko rozleciało. A jednego, którego też pamiętałem, to był… On już wtedy był starszy ode mnie i już w harcerstwie zaczynał. I on później zapalonym harcerzem był i został… W Pałacu Kultury powstało takie ognisko, chór Gawęda. I on był kierownikiem tej Gawędy. Zresztą zamieszkał gdzieś tutaj na Powiślu. Ja go po wojnie kilkakrotnie spotykałem, ale tak z nim bliżej nie… On był stale zaganiany.
    </section>
    <section>
        <time>7238</time><span style="font-weight: bold;">Chciałabym zatem przejść może do tych Żydów. Pan wspomniał sam już… </span>Tak. <span style="font-weight: bold;">…o tym, jak wyglądały relacje między Żydami a Polakami przed wojną, co Pan pamięta?</span> Jak to dzieci, rozmaite opowiadania, jakieś gadki. A tam jakiś łobuz Żyda za brodę pociągnął albo coś. Takie były to. Ale to… Pamiętam, że o Żydach rozmaite opowiadanie było, a jednocześnie było to, że nie kupować u Żyda, a wszyscy do Żyda szli, bo albo miał tańszy towar, albo większy wybór, albo coś takiego. <span style="font-weight: bold;">A Pana rodzice kupowali u Żydów czy starali się…? </span>Nie. Moi rodzice pod tym względem byli zupełnie tego. Zresztą mój ojciec w interesach miał duże kontakty z Żydami, bo – co tu mówić – jeżeli chodzi o ? nie, ale o zaopatrzenie, to bez Żydów nie dało rady.
    </section>
    <section>
        <time>7321</time>Ja później dopiero się dowiedziałem, po wojnie, opowiadał mnie mojego ojca księgowy, jakie mój ojciec miewał kłopoty z Żydami. Mianowicie Żydzi mieli to, że trzymali się zawsze razem. I jak był Żyd i przychodził do niego Polak (a oni między sobą konkurowali), to Żyd często dostał większy rabat niż Polak. To było normalne. Mój ojciec zaopatrywał się… Do produkcji potrzebował wyroby żelazne, składów żelaznych. Wszystkie sklepy żelazne były w rękach żydowskich. I ojciec widział, że zakłady rozmaite żydowskie dostają większy rabat, a ojciec nie mógł tego rabatu dostać. A że duże zakupy robił, nie mogąc się tutaj dogadać, zwrócił się na Śląsk. Okazuje się, że na Śląsku też cały handel wyrobami żelaznymi był w rękach żydowskich. Tego przewidzieć nie mógł. A jak zaczął produkowa… Robiąc rozmaite dostawy dla straży pożarnych, ważną rzeczą były węże, więc ojciec jak robił dla straży dostawy, robił całościowo.
    </section>
    <section>
        <time>7429</time>Wąż sam, one były parciane, potrzebuje na zakończeniach okucia. Ojciec wyrabiał okucia, kupował z metra węże, zakuwał je i dostarczał do straży. Względnie jak… Do tego potrzeba było motowidło, na które się nawijało to wszystko, więc ojciec dostaw… Jak przychodzili, to kupował węże z motowidłem, ze wszystkim. Komplet taki musiał kupować u Żydów, te węże. Też nie mógł… Oni podnosili stale ceny. Ojciec się zorientował, że za dużo płaci. Powiada, to on uruchomi własną produkcję. Pojechał do Niemiec, kupił maszyny. Ale jak tylko zamówił, to oni już się dowiedzieli. Przychodzą do niego i powiadają: <span style="font-style: italic;">? panie Płóciennik. Po co pan… My panu teraz damy rabat. </span>Jak zobaczyli, że ojciec tego: <span style="font-style: italic;">My panu damy rabat.</span> To ojciec powiada: <span style="font-style: italic;">Nie, kochani. Ja już zaliczkę dałem. – Panie, my od pana te maszyny odkupimy.</span>
    </section>
    <section>
        <time>7513</time>Ojciec był taki wściekły. Powiada: <span style="font-style: italic;">Nie. </span>Uruchomił produkcję. Pani wie, co oni zrobili? Momentalnie obniżyli ceny o połowę. Jakie mieli zarobki. Żeby goja nie tego. I ojciec węże produkował ze stratą. Niewielką, ale stratą. Tylko na skutek tego, że nikt nie kupował z okuciami, to już okucia robił, że cena była jakaś tego, a jak dostał ? razy. I taka wojna cenowa trwała podobno trzy lata. Ja o tym nie wiedziałem. Ja się dowiedziałem o tym dopiero po wojnie od ojca… Ojciec w domu nigdy tego nie mówił. I później jak się do ojca zwróciłem, czy to prawda, powiedział, że tak było. <span style="font-weight: bold;">Z Pana bezpośrednich doświadczeń z Żydami, pamięta Pan żydowskie sklepy?</span> Tak. <span style="font-weight: bold;">Albo jakieś incydenty, albo co mówili koledzy w klasie o Żydach?</span> W szkole powszechnej to… Aha, mała ta. W czwartej klasie, w której byłem, jednego Żyda nie było. Dlaczego? Nie było miejsca. Kierownik szkoły nie przyjmował Żydów. Jak przychodził do niego Żyd, to bardzo chętnie, ale on nie ma miejsca.
    </section>
    <section>
        <time>7608</time>Rzeczywiście klasy były zapełnione. On nie przyjmował, miał nie żeby tego. Zawsze było dużo chętnych, to on powiedział zawsze, że… I w całej szkole było ile? Siedem klas, a nie wiem… W każdej po trzydzieści parę ?, jednego Żyda nie było. Ale to była wyjątkowa, bo w innych publicznych szkołach Żydzi byli. W tej, w której chodziłem do trzeciej klasy, było chyba z pięcioro. <span style="font-weight: bold;">A jakieś sklepy? Mówił Pan, że pamięta. Jak wyglądał kontakt z Żydami w tych sklepach?</span> To normalne. To nie tego. <span style="font-weight: bold;">Straszono Pana, że Żydzi porwą Pana na macę i ...?</span> A takie, to służąca potrafiła opowiadać. To tak. <span style="font-weight: bold;">Bał się Pan czy...?</span> Nie, już później to nie. Ale takie opowiadania były. Stosunki między Polakami a Żydami były… Były przyczyny, dla których Polacy często do Żydów mieli zastrzeżenia.
    </section>
    <section>
        <time>7686</time>Opowiedziałem pani te historie, o których później się dowiedziałem. <span style="font-weight: bold;">A czy pamięta Pan jakieś inne mniejszości z czasów przedwojennych? Pamięta Pan niemiecką nauczycielkę, niemieckich przyjaciół ojca, pamięta Pan Żydów, a jakieś inne?</span> Nie. Na Grochowie poza Żydami… Niemcy, jeżeli byli jacyś pojedynczy, to oni się niczym nie różnili, bo oni wszyscy po polsku mówili. I wiedzieli, że on jest Niemiec, ale to… Poza tym jednym ja sobie nie przypominam. Pewnie byli jeszcze jacyś inni, ale… Inżynier Doering, który później w naszym domu pracował, to absolutnie nie można było o nim powiedzieć, że jest Niemcem, choć jego rodzice byli autentycznie Niemcy. A jakby on coś powiedział, że on jest Niemiec, to mu żona by tak… Bał się tej żony ?.
    </section>
    <section>
        <time>7757</time><span style="font-weight: bold;">A jakie były zapatrywania polityczne Pana rodziców?</span> Zapatrywania po… W zasadzie ojciec do polityki się nie mieszał. Raczej bym powiedział, że polityka starała się wepchnąć do niego. Dlatego że, pamiętam, proponowali mu, tego co teraz pamiętam… Że jednak na Grochowie ojciec był obrotnym i znanym człowiekiem i jego dużo znało ludzi i on dużo ludzi znał, więc go proponowali gdzieś zwerbować, ale on od tego się nie to. Pamiętam, jak były wybory do sejmu, to do komisji wyborczej chcieli go zwerbować. W końcu zdaje się, że uczestniczył w komisji, ale nie chciał żadnych tych. Z opowiadań później ojca mojego… Ale to już jak był starym człowiekiem, powiedział mnie, że chyba tuż po wojnie pierwszej światowej czy w czasie wojny nastał Popiel czy kto takiego partia pracy. Taka była… To nie była partia socjalistyczna, ale socjalizująca.
    </section>
    <section>
        <time>7867</time>Chyba to partia pracy się nazywała czy coś takiego. Że dwa czy trzy lata tam… Ze względu na pochodzenie, bo dziadkowie, jeżeli chodzi o mojego ojca, to i dziadek, i babka pochodzili ze wsi kieleckiej. Do Warszawy przywędrowali w 1890 roku czy coś takiego. Babka miała szkołę podstawową. Dziadek chyba też szkołę podstawową i jakieś tam tego, bo później pracował na kolei. Jakiejś kursy czy coś takiego nawet. Ojciec matki z kolei pochodził… Dziadek, ojciec ojca, pracował później na kolei jako kolejarz. Ostatnio w ministerstwie kolei pracował, ale ? nie wiem, starszy woźny czy coś takiego. Natomiast dziadek ojca też na kolei pracował. Pochodził gdzieś chyba z terenów Łotwy.
    </section>
    <section>
        <time>7973</time>Obaj służyli w wojsku rosyjskim, jeden i drugi. Chyba służba wtedy trwała nie dwa lata, tylko pięć lat. A dziadek ojca to zdaje się nawet dziesięć lat na Kaukazie służył. I tam skończył kursy weterynaryjne. <span style="font-weight: bold;">Walczył przeciwko powstaniom na Kaukazie tak?</span> Nie potrafię powiedzieć. Bo wiem, że koło dziesięciu lat służył w wojsku i głównie był na Kaukazie. Jako sanitariusz jakiś, coś takiego. I później, jak tutaj wrócił, to w straży pożarnej pracował. Później przeniósł się na kolej. Natomiast w czasie pierwszej wojny światowej jeden i drugi byli ewakuowani jako kolejarze. Kolejarzy wszystkich ewakuowali do Niemiec, a rodziny zostały tutaj. To ojciec w zasadzie jako najstarszy (a rodzeństwa było chyba pięcioro) samodzielnie już musiał zacząć pracować, później Wawelberga i tak dalej. To o własnych siłach kończył. A później ojciec i Wawelberga skończył, i jakieś rzeczoznawstwo, PZU, jakieś takie kursy kończył potem.
    </section>
    <section>
        <time>8084</time>W straży się udzielał. Skończył jakieś szkolenia straży pożarnej. A później wzięli go do wojska, skończył szkołę oficerską. I chyba cztery lata. Bo szkoła oficerska, później wojna, a później nie chcieli go zwolnić jako fachowca, to budował linię kolejową na Hel. A później po wojnie to jeszcze w latach trzydziestych, pamiętam, kilkakrotnie powoływali go latem na miesiąc na ćwiczenia wojskowe. <span style="font-weight: bold;">Chciałabym ? trochę do tematu, bo zatoczyliśmy takie koło, jesteśmy znowu przy tacie. Rozumiem, że tata się w politykę nie angażował, ale jakieś swoje zapatrywania miał tak, czy Pan pamięta? </span>Mieć miał, ale to były… Ja bym określił to nie tyle socjalistyczne, co socjalne. Jak ja bym się na przykład do pracownika ojca… Ja często później chodziłem do fabryki, nieraz kręciłem się. Jak ja bym się niegrzecznie do jakiegoś pracownika odezwał, to ja bym dostał lanie zwyczajnie. Powiada: <span style="font-style: italic;">Bo ty jesteś gówniarz, a to jest człowiek, który pracuje na chleb.</span>
    </section>
    <section>
        <time>8181</time>Taki był jego stosunek do… I taki stosunek był do pracowników. Jednocześnie uważał, że on musi być pierwszy w pracy. On wszędzie był, wszystkiego dopilnował. Później, wie pani, jak to wyglądało: dyrektor siedział i z gabinetu nie wychodził. Mój ojciec przychodził, załatwiał sprawę i… On wiedział, co który robotnik w danej chwili robi i czy umie tą robotę, czy dobrze robi. To nie był zakład, który zatrudnia tysiąc ludzi czy pięciuset, ale sądzę, że gdyby to był zakład, który zatrudniałby pięciuset ludzi, to mój ojciec też by wszystkich dokładnie znał i o każdym mógłby coś powiedzieć. Bo taki był. Pracuś był. Jeżeli chodzi o stosunek ojca do Żydów, to tak jak mówiłem, pracując, prowadząc taki zakład jak mój ojciec, musiał mieć kontakty z Żydami, dlatego że to byli odbiorcy nie, tylko dostawcy. Głównie dostawcy, względnie kooperanci raczej mniej, ale dostawcy.
    </section>
    <section>
        <time>8261</time>I w związku z tym rozmaite interesy. I w czasie wojny też na przykład pewnych rzeczy nie można było dostać, takich jak jakieś… Metale to gorzej, ale na przykład łożyska toczne. Żydzi na terenie getta mieli wielkie magazyny rozmaite pod ziemią, gdzie można było te łożyska dostać. I ojciec, mając z nimi te kontakty, załatwiał sobie jakieś… Potrzeba było, powiedzmy, maszyna jakaś tego. Bo w okresie wojny zaczął produkować również mlewniki dla młynarzy. Mlewniki do mąki, do kaszy i tak dalej. I były potrzebne łożyska. Załatwiał sobie. Szedł do sądów, tam byli tacy rozmaici cwaniacy, którzy przeprowadzali do getta. I szedł do znajomych Żydów i u nich te łożyska można było kupić. Po wojnie niektórzy z tych Żydów ocaleli. I wiem, na przykład (chyba wspominałem wcześniej) handlarz pan Łucki, który mówił o tym, że ?, ktoś go oszukał.
    </section>
    <section>
        <time>8366</time>Notabene w czasie okupacji on się też ukrywał i nieraz wpadał do ojca. Zawsze wieczór w gabinecie jakieś rozmowy mieli. Nie wiem, o czym rozmawiali. Prawdopodobnie jakieś handlowe interesy. I po wojnie tak samo z nim prowadził. Potem po wojnie, jak pojechał do brata (to były chyba sześćdziesiąte lata) do Londynu. Po upaństwowieniu zakładu pracował w biurze projektów i studiów. I też w pracowni pożarowej. To znaczy robili projekty instalacji dla dużych zakładów przemysłowych, takich jak rafinerie, chemiczne zakłady, urządzenia alarmowe. I jak tam pojechał, to chciał się dowiedzieć, co na Zachodzie, bo myśmy byli oderwani. Ale nie miał kontaktów. I w Londynie idzie, patrzy: na przeciwko idzie taki. – <span style="font-style: italic;">?, panie Płóciennik, co pan tu robisz?</span>
    </section>
    <section>
        <time>8442</time>Ojciec mówi, że przyjechał tu do brata, ale chciałby dostać jakiś kontakt z angielskimi strażakami, co nowego w tej branży jest, urządzenie alarmowe, jakieś organizacyjne, oprzyrządowania. On powiada: <span style="font-style: italic;">Panie Płóciennik, ?. Ja tu znam komendanta straży na Londyn, ja panu wszystko załatwię.</span> I rzeczywiście poszedł do naczelnika głównego londyńskiej straży. Powiedział, że tutaj przyszedł jego znajomy z Polski. I za jego rekomendacją puścili do jednego, do drugiego oddziału straży pożarnej, pokazali mu wszystko. Musiał być w dobrych stosunkach z Żydami, jeżeli w ten sposób… <span style="font-weight: bold;">A tata wspominał jakoś te wizyty w getcie? Coś opowiadał? Pamięta Pan jakieś jego…? </span>Jak przychodził, to opowiadał, że to straszne było.
    </section>
    <section>
        <time>8513</time>On jak tego, to musiał sobie opaskę założyć jako Żyd, bo jakby go złapali Niemcy, to niewiadomo co by było. Można było ?, co było ryzykowne. Ale opowiadał, że straszne to było. <span style="font-weight: bold;">Wie Pan, jak on się dostawał do getta?</span> Zazwyczaj przez sądy na obecnej Solidarności. Dlatego że tyły wychodziły na getto i tam jakoś można było piwnicami przechodzić. Wiem, że chyba ze dwa czy ze trzy razy przeprowadzali go. <span style="font-weight: bold;">Jeszcze do tych Żydów ja bym chciała powrócić w czasie wojny.</span> Tak. <span style="font-weight: bold;">Ale wcześniej chciałam zadać ostatnie pytanie z przedwojennych. Mianowicie Pan tutaj na samym początku jak się spotkaliśmy, zaczął opowiadać o tym, jak wielkie różnice są w obyczajowości dzisiaj i przedwojennej.</span> Tak. <span style="font-weight: bold;">Zupełnie inne było przedwojenne wychowanie. </span>Tak. <span style="font-weight: bold;">Czy mógłby Pan coś o tym opowiedzieć? O tej przedwojennej kulturze, o zachowaniu się chociażby na ulicy, o zachowaniu się młodzieży. </span>
    </section>
    <section>
        <time>8590</time>Przede wszystkim jeżeli chodzi o dzieci, był większy rygor w domu, na pewno. Największy rygor w domu… Trzeba powiedzieć, w domach inteligenckich to było niesłychane, żeby dziecko samo chodziło po ulicy, przynajmniej… Jak już chłopak był duży, to nie, ale dziecko jeszcze do pierwszej, do drugiej klasy to się odprowadzało do szkoły. Zresztą w tej chwili też jeszcze odprowadzają. A to, żeby się dziecko samo… Żeby po zmroku dziecko było na ulicy, to nawet z rodzicami dziecko nie wycho… Jak trzeba było gdzieś pojechać, ale tak to tego nie było. Na podwórko tak, ale też jak było podwórko otwarte i jakieś łobuziaki, to matka zwracała uwagę, że nie, bo ? są. Tak że pod tym względem dyscyplina była dużo większa. <span style="font-weight: bold;">A zachowanie młodzieży wobec dorosłych, starszych ludzi? </span>Szczeniak do dorosłego nie podskoczył, bo tamten zlał go zwyczajnie. Szedł taki starszy pan, to go lachą uderzył. Teraz to jest niemożliwe, bo psycholodzy stwierdzili, że dziecko nabawi się stresu.
    </section>
    <section>
        <time>8697</time>Nie, nikt się stresów nie bał. Dziecko musiało być karne. Owszem, były łobuziaki, ale wtedy mówili, że to jest łobuz. Jak poszło się do takiego łobuziaka do matki na skargę, to gówniarz dostawał od matki mokrą ścierką po tyłku i się uspokoił. To było normalne. A to, żeby wyzwiska po publicznej ulicy, owszem, było, ja widziałem. Czasem wśród tych nawet siekierami ganiali się. Takie rzeczy też się zdarzały. Jak się popili. Ale wtedy wołało się policję. <span style="font-weight: bold;"> A jakby Pan powiedział o zachowaniu kobiet, o pozycji kobiet, o tym jakie są różnice między tym, jak dzisiaj funkcjonują kobiety, a jak funkcjonowały wtedy? </span>Przede wszystkim były pewnego rodzaju zasady, że ja już nie mówię… Oficer nie mógł nosić walizki.
    </section>
    <section>
        <time>8772</time>Bo jeżeli jechał, to był do tego ordynans. Jeżeli nawet szedł z żoną, żona szła na zakupy, to on nie mógł nieść paczki. Oficer miał prawo tylko teczkę nosić. Jeżeli chodzi o kobiety. Kobieta na przykład nie wypadało, żeby na ulicy paliła. Na ulicy, jeżeli paliła, tylko prostytutka. Z innych… Dzieci szkolne. Po zmroku, jeżeli nauczyciel spotkał swojego ucznia na ulicy nie z rodzicami (z rodzicami mógł iść czy z starszymi), to rodzice byli wzywani do szkoły. Takie były… Był regulamin, że dziecko po nocy samo nie może na ulicy przebywać. To były pewne zasady. Chłopak szedł, papierosy palił, to z ?, jeżeli na ulicy, wzywali rodziców. Jeżeli nie pomagało, mogli nawet do szkoły specjalnej oddać. Jeżeli nie mogli się z rodzicami dogadać. Tak że te rzeczy były przestrzegane. I dlatego ten rygor był inny i te dzieci się inaczej zachowywały.
    </section>
    <section>
        <time>8859</time><span style="font-weight: bold;">Dobrze. To chciałam teraz przejść do tematów wojny. Pierwsze moje pytanie dotyczy tego czy na czas wojny Państwo opuścili Warszawę. </span>Tak. <span style="font-weight: bold;">Pamięta Pan po powrocie zmiany, jak wyglądała Warszawa? Czy to się jakoś zapisało w Pana pamięci? Czy to jest inne już, inne ?, inne rzeczy...?</span> Pierwsze, co na mnie… Konie na przykład pozabijane na ulicy. To było często spoty… Może dlatego, że dużo koni. Nie wiem dlaczego, ale często spotykało się zabite konie na ulicy. Jakeśmy przybyli. Oczywiście to szybko sprzątano. Jak był świeży koń, to potrafili od razu go pokrajać. Ale to widziałem na ulicy, jak krajali konie. <span style="font-weight: bold;">Żeby jeść. </span>Tak, na mięso. Warszawa była… Grochów… Były zniszczenia, natomiast jeżeli chodzi o miasto Warszawę, to były… Co było spalone? Ulica Świętokrzyska była cała spalona.
    </section>
    <section>
        <time>8945</time>Dużo było… W pierwszym roku to wszędzie pozabijane okna, dlatego że wszędzie szyby potłuczone. Potem zmieniła się komunikacja miejska, tramwaje obciążone ponad miarę. Przed wojną nie było mowy, żeby ktoś wisiał na tramwaju. A w czasie wojny to było normalne. W godzinach szczytu tramwaj był obwieszony tak jak choinka na Boże Narodzenie. Poza tym łapanki uliczne. Człowiek wychodził i nigdy nie wiedział, czy łapanki nie będzie. I jak była łapanka, solidarność ludzi. Momentalnie jedni: <span style="font-style: italic;">Tylko uważajcie, łapią, uciekajcie. </span>To od razu bramy otwierali i momentalnie zamykali, żeby… Jak Niemcy lecieli, brama zamknięta, a ludzie pochowani po podwórkach. I ta kolosalna solidarność narodu. To było bardzo charakterystyczne dla Warszawy. Nie wiem jak w innych miastach, bo w czasie wojny praktycznie nie widziałem, poza jednym wyjątkiem.
    </section>
    <section>
        <time>9045</time>W 1942 roku pojechaliśmy do Zakopanego. Zakopane w zasadzie było miastem zamkniętym. To znaczy, żeby pojechać do Zakopanego, trzeba mieć było specjalne zezwolenie. I ojciec załatwił dla matki, dla mnie i dla brata. Ze względu na to, że brat miał kłopoty ze szczytami płuc. Powiedzieli, że dobrze by było, żeby pojechał. I na dwa miesiące żeśmy pojechali do Zakopanego. I tam żeśmy siedzieli. To był 1942 rok. Co było ciekawe, że sporo Niemców, ale przede wszystkim masę rannych, dlatego że tam szpitale i sanatoria zamienili na szpitale wojskowe i przywozili rannych ze Wschodu i po tych szpitalach umieszczali. <span style="font-weight: bold;">A</span> <span style="font-weight: bold;">Państwo gdzie mieszkali?</span> Prywatnie u górali.
    </section>
    <section>
        <time>9111</time>Obok był budynek szkolny, który był zajęty przez Niemców. I w tej szkole (to było lato) była urządzona szkoła dla dzieci volksdeutschów. Uczyli ich niemieckiego. Bo często to byli tacy volksdeutsche, którzy się podawali za volksdeutscha, a niemieckiego nie znali. Dzieci volksdeutschów… Obok była szkoła volksdeutschów, pamiętam. I, przypominam sobie, raz czy dwa widziałem tego… Jak on się nazywał? Krzeptowski, który ześwinił się i był przywódcą Goralenvorku. Niemcy chcieli… Robiąc dywersję, stwierdzili, że górale to nie są Polacy. Stworzyli listę Goralenvorku. I oni mieli specjalny zapis, każdy mógł się zapisać, kartki specjalne i przywileje.
    </section>
    <section>
        <time>9184</time>Krzeptowski był przed wojną działaczem góralskim. Pojechał z ciupagą srebrną do Franka, a złotą dla Hitlera zawiózł. I na całym Podhalu była straszna propaganda, ale nie wyszło im to, bo raptem dwustu czy trzystu zwerbowali takich, którzy zapisali się, a reszta… Ale widziałem, on tak chodził taki z tego. Mi opowiadali, że w nocy mu wypisywali na drzwiach (on Józek był tak wtedy): <span style="font-style: italic;">Józek, będziesz wisioł.</span> I powiesili go na drzwiach jego własnego domu. Pierwszego dnia jak Niemcy opuścili Zakopane, to powiesili go w górę na drzwiach domu jego. To jego ze dwa razy widziałem na Krupówkach. Taki w stroju góralskim chodził, ważny człowiek. A <span style="font-weight: bold;">mógłby Pan powiedzieć, jak się zmieniały warunki życia, jak wybuchła wojna, jak zaczęło funkcjonować gospodarstwo domowe u Pana w rodzinie?</span>
    </section>
    <section>
        <time>9262</time>Przede wszystkim z zaopatrzeniem. Pierwsze miesiące, to znaczy październik, listopad, grudzień 1939 roku i cała zima 1939 roku ma pani mieszkanie, w którym nie ma okien. Okna zabite, światła nie ma. Wody nie było. Wodę się nosiło gdzieś tam ze studni. Prąd uruchomili, nie chcę skłamać, ale późną zimą, chyba pod koniec zimy. Wodę chyba wcześniej puścili. Ale przez dwa-trzy miesiące wodę się nosiło ze studni, gdzieś były tam. Jak pani mówiłem, Grochów się budował, więc przeważnie jeszcze nie było wodociągów w tym miejscu, tylko normalne studnie i ręczne abisynki. Chodziło się po wodę i pompowało, i przynosiło w wiadrach wodę. Żywność.
    </section>
    <section>
        <time>9333</time>Pierwszy miesiąc Niemcy zaczęli na kartki wydawać czarny chleb, właściwie pies by tego nie zjadł. Ale tylko to można było dostać. Zaczęli przyjeżdżać chłopi, zaczęli ludzie jeździć na wieś, zaczął się szmugiel. Zaczęli przyjeżdżać… Przywożono żywność całą. Później wprowadzili kartki, na których były podstawowe artykuły. Z tym że chleb w zasadzie niejadalny, ale jakieś masło, smalec, mleko w ograniczonych ilościach można było dostać. Poza tym zaopatrzenie było na jakichś bazarach. Kobiety ze wsi przyjeżdżały, przywoziły żywność. W ten sposób się zaopatrywano. Pewnych artykułów nie było. Ryżu jak się skończył zapas w domu, to ryż po raz pierwszy zobaczyłem w 1945 roku. Ryżu absolutnie nie było. <span style="font-weight: bold;">Pana mama jeździła na te bazary? </span>Tak. Matka, gosposia. Bo gosposia była.
    </section>
    <section>
        <time>9422</time><span style="font-weight: bold;">A zdarzyło się Panu pojechać z nimi? </span>Tak, czasem. Jak już później byłem większy, to ja już czasem jeździłem. <span style="font-weight: bold;">I jak Pan to pamięta?</span> Te targowiska… Przede wszystkim z mięsem było trudno. Przeważnie były tego. Po sklepikach, bo były sklepiki prywatne, do których dostarczali tego. I trzeba było być w dobrej komitywie ze sklepikarką, to zawsze się coś dostało. Czym dalej, tym było… Były okresy, było ciężko, dlatego że Niemcy starali się to ograniczyć i urządzali łapanki po pociągach. Bo często głównie z Siedlec, spod Lublina wieźli towar. W pociągu nalot, rewizje, zabierali wszystko, co znaleźli. I to było tego. Czasem tego nie było, to zaopatrzenie było lepsze. Jak zaostrzyli, to było gorzej. I wtedy były okresy… Zawsze trzeba było mieć mąkę, kaszę, zapas jakiś w domu. Bo bez tego ani… A lodówek nie było. Lodówki to jest powojenny wynalazek. <span style="font-weight: bold;">A mieli Państwo jakąś rodzinę na wsi, która by Państwa wspierała?</span> Nie.
    </section>
    <section>
        <time>9522</time>Praktycznie na wsi matki dalsza rodzina na wsi to była już Rzesza niemiecka. To było pod Kołem. To już w ogóle nie było mowy o pojechaniu tam. Z nimi korespondencja tylko jakaś rzadka i koniec. Natomiast później (o, to taka ciekawostka), jak ojciec zaczął prowadzić zakład obsługi wojskowych samochodów, to było tak, że samochód przeleciał jakiś okres czasu, musiał zrobić krótki przegląd. To przyjeżdżał. I tak, że nie dłużej niż czterdzieści osiem godzin i musiał być gotowy. Ale czasem trzeba było sprawdzić go. To dostawał dokumenty, że ? nie po mieście, tylko za miasto. Ze względu na to, że ojciec zaczął robić mlewniki, rozmaite rzeczy, które odbierali młynarze. To trzeba było im dostarczyć. Brali samochód. A to był wojskowy samochód. Miał dokumenty, że on wprawdzie mógł wyjeżdżać zdaje się w odległości tylko dwadzieścia pięć kilometrów czy trzydzieści od Warszawy, a trzeba było zawieźć pod Lublin na przykład. Ale ryzykowali, jechali.
    </section>
    <section>
        <time>9628</time>Dwa czy trzy razy były jakieś tego, to za łapówę Niemcy puszczali. Takie z opowiadań mojego ojca czy dziadków, że Niemcy z tej wojny to nie byli Niemcy z poprzedniej wojny. Niemiec z tamtej wojny zachowywał się jak człowiek, ale przekupić go nie można było. To nie było mowy. A ci, bydlaki, to też różni byli, i przyzwoici też się zdarzali. Ale łapówy brali. Raz uchwycili taki samochód wracający pod Mińskiem Mazowieckim. I groziło, że będzie wielka wsypa. Wiem tylko, że to kosztowało kilkaset dolarów. Ale załatwili. Tylko oni nie mieli z sobą. Jeden pojechał, zatrzymali, przywiózł i samochód puścili. Ręka rękę i takie były… <span style="font-weight: bold;">Właśnie, jak już Pan zaczął o żołnierza niemieckich. </span>Tak. <span style="font-weight: bold;">Jak Pan ich pamięta?</span> Z żołnierzami niemieckimi to właściwie… Albo szła kolumna, albo jakieś tego.
    </section>
    <section>
        <time>9708</time>Ale Niemcy tak się specjalnie w Warszawie nie kręcili. Pod koniec wojny to nawet bali się, dlatego że było to, że rozbrajali ich. Pamiętam wypadki takie, podchodziło do niego dwóch, przytknęło z tyłu coś i powiada: <span style="font-style: italic;">Cicho. Rozbroili go.</span> On nie wiedział co, a on mu przytykał rękę. A niektórzy ? potrafili z bronią, z pistoletem. Jakby tego, to by go zatłukli. Rozbroili i kopniaka. – Uciekaj. I koniec. Takie zdarzały się wypadki, pamiętam. <span style="font-weight: bold;">Pan się nie zetknął bezpośrednio z tymi żołnierzami nigdy? </span>Nie. Na ulicy, jak szedł żołnierz, widać było, ale raczej się ich unikało. <span style="font-weight: bold;">Spodziewam się. A żołnierze rosyjscy?</span> W czasie okupacji? Ci własowcy? Ci chodzili rzadko. Ale, pamiętam, kiedyś idziemy z matką. Idzie naprzeciwko taki, wyciąga rękę z kieszeni i złote zęby: <span style="font-style: italic;">Pakupicie zołoteje zubcy. </span>Wyrywał gdzieś nieboszczykom czy coś takiego. Matka mnie za i chodu. To taki wypadek jeden widziałem.
    </section>
    <section>
        <time>9809</time>Jeżeli cho tego, jak Niemcy prowadzili nieraz kolumny i oni śpiewali, to do dzisiaj dnia pamiętam piosenki, jakie śpiewali, ale pani nie zaśpiewam, bo by pani stąd uciekła. <span style="font-weight: bold;">Nieprzyzwoite?</span> Bardzo. Ja w ten sposób się rosyjskiego języka uczyłem. I teraz jak mnie ktoś pyta, czy ja znam rosyjski język, to ja zawsze mówię w połowie. Co znaczy w połowie? Znam ?. To znaczy wszystkie przekleństwa rosyjskie, co drugie słowo. Dlatego mówię w połowie. Właśnie od rosyjskich przyśpiewek poznałem Rosjan. <span style="font-weight: bold;">A jak już przyszła armia radziecka?</span> Jeżeli chodzi o prezencję, to w stosunku do Niemców to były łapserdaki. W zachowaniu raczej chyba też. Aczkolwiek Niemcy potrafili być brutalni często. Raczej to byli nie żołnierze, ci esesmani, ci czarni policjanci niemieccy potrafili być brutalni, to byli łobuzy.
    </section>
    <section>
        <time>9912</time>Natomiast Rosjanie pierwszy ?… Ulica Targowa to był jeden wielki bazar. I nieraz Ruscy… Przyszedł tam i coś ukradł, tam awantury były. Ale tak to… Raczej też często pijani chodzili, więc raczej należało unikać ich. <span style="font-weight: bold;">A pamięta Pan jakieś inne narodowości w armii, na przykład Ukraińców albo inne narodowości, które przyszły z armią radziecką?</span> Tutaj ich nie rozróżniałem. Bo to wszystko po… Bo tam głównie, jeżeli chodzi o tych, co ich sprowadzali, to przeważnie byli Ukraińcy. Choć czort wie, kto tam był. Może jacyś kaukascy też byli. Ale po rosyjsku mówił, to dla mnie Rusek był i koniec. <span style="font-weight: bold;">Czy moglibyśmy w takim razie wrócić jeszcze do Żydów w czasie wojny? Czy Pan pamięta Żydów z czasów wojny? Powiedział Pan, że tutaj jeden znajomy Żyd przychodził. A pamięta Pan coś więcej?</span> Tak.
    </section>
    <section>
        <time>10005</time>Na przykład u mojego wujka na Złotej ukrywali się Żydzi przez jakiś czas. Jego koleżanka Żydówka adwokatka i jeszcze jakiś Żyd, wiem. Ale dali się nabrać. Niemcy zrobili akcję, że za dolary oni wypuszczą Żydów przez jakąś… Że załatwią im… Nie wiem, jak to było załatwione, w każdym razie przez jakąś ambasadę kraju południowoamerykańskiego. Że dadzą im fikcyjne paszporty Panamy czy coś takiego. I oni wtedy będą, jako obywatele tamtego państwa, mogli wyjechać. To kosztowało nie wiem czy set, czy tysiąc, czy dwa tysiące dolarów. Ci ludzie dali się nabrać na to. Oczywiście pojechali, ale do Oświęcimia. To wiem o tak… <span style="font-weight: bold;">Nie przeżyli?</span> Nie, nie przeżyli. Wiem, że im odradzali wszyscy: Nie idźcie na to, ale oni uważali, że w ten sposób się uratują. To była głośna sprawa. Kilkuset. Taki transport zwerbowali i wywieźli. A tak czasem jakiś…
    </section>
    <section>
        <time>10098</time>Bo Żydów w getcie zamknęli. Getto zaczęli tworzyć po jakimś pół roku. Pierwsze pół roku to na Grochowie Żydzi handlowali, wszystko było. Później ich wszystkich przesiedlili do dzielnicy żydowskiej. Ta dzielnica żydowska jakiś czas była otwarta, a później zamknęli i wtedy już… I jeżeli chodzi o Żydów, to jeszcze tak się… W ogóle sie nie widziało ich, dlatego że każdy… Jeżeli nawet Żyd wychodził, to albo po zmroku, albo jeżeli był niepodobny do Żyda. To ten mógł się jakoś tego. A tak to się Żydów już nie spotykało. Konkretnie do nas kilkakrotnie przychodził pan Łucki. Zawsze po zmroku. Z ojcem jakieś tego. To był chyba 194… On się zaczął pokazywać w 1943 i na początku 1944 roku. I tylko ja tego jednego… A tak to słyszałem, że gdzieś się ukrywają, ale o tym się nie mówiło, bo to było niebezpieczne.
    </section>
    <section>
        <time>10185</time>Pamięta Pan powstanie w getcie? Owszem. Nawet w ten sposób, że jak wybuchło powstanie w getcie, to nasz dom… Od nas z pierwszego piętra nie było widać. To znaczy widać było, że pali się tam i dymy. Ale z drugiego piętra… Bo nie było zabudowane. Przed nami w zasadzie jeszcze do powojnia teren był niezabudowany. Po jednej stronie były tego, następna ulica też była zabudowana, ale w tym miejscu była luka i był widok na Warszawę. I, pamiętam, na drugim piętrze u sąsiada wyciągnęli niwelator. Ci, co pomiary robią. Tam jest taka lunetka. To jest dwudziestokrotna luneta. Wyciągnęli lunetę, ustawili i obserwowaliśmy. Widziałem przez lunetę. Z dużej odległości widać dom, widać okna i płomienie się wydobywają. Widziałem nawet na jednym biało-czerwoną flagę w oknie płonącego domu na terenie get… To sam widziałem na własne oczy. A to jest odległość pięciu kilometrów. Co najmniej pięciu kilometrów. Tylko w okolicy getta tam był… A tak było spokojnie.
    </section>
    <section>
        <time>10302</time><span style="font-weight: bold;">Powiedział Pan, że włączył się Pan do harcerstwa w czasie wojny. Jak to wyglądało? Co Państwo robili i jak wyglądały zbiórki, kiedy się odbywały?</span> Zbiórki były w gronie koleżeńskim. Czterech-pięciu i ci starsi czasem. Ja na takiej nie byłem, bo mnie jeszcze nie puszczali na to. Matka mnie pilnowała, czternaście lat miałem. Właściwie kończyłem czternaście. Ale starsi koledzy to wiem, że poza Warszawę jeździli na jakieś takie zbiórki. Nie mówiło się na ten temat. Pamiętam, że byli, że tego. Na ten temat niewiele mogę pani powiedzieć. Mogę pani powiedzieć na temat gazetek, powiedzmy, że… <span style="font-weight: bold;">Dobrze, w takim razie proszę. </span>Praktycznie od końca 1939 roku zaczęła się pokazywać prasa podziemna. To był przeważnie format trochę większy od tego. Sześć stron, osiem stron – różnie. Tych wydawnictw było masę. W miarę upływu lat coraz więcej się odbywało. Nieraz w 1943, 1944 po dwie gazetki przychodziły.
    </section>
    <section>
        <time>10414</time>Poza tym chyba raz na miesiąc przychodziła większa ?. Bo ten druk to był taki powielaczowy. A raz chyba na miesiąc… Jak to się nazywało? To Komenda, zdaje się, Główna Armii Krajowej czy coś wydawała takie wydawnictwo. To był zeszycik drukowany już normalnie. Przegląd sytuacji i tak dalej. I to wymieniano się. Przynoszono, później następnym się dawało i tak dalej. To było wiadome. W gazetkach były wiadomości z nasłuchów radiowych przeważnie, komunikaty co się dzieje na świecie. O łapankach, o jakichś takich ostrzeżenia tego rodzaju. <span style="font-weight: bold;">Jaką drogą to docierało do Pana rodziców?</span> Proszę? <span style="font-weight: bold;">Jak to docierało do Pana rodziców? </span>To zawsze ojciec przynosił, sąsiedzi przynosili. O tym się nie mówiło. Przy tego, gazetka jest. O tym się nie mówiło, dlatego że nie należało nawet wiedzieć, bo kolportaż… Ktoś zajmował się kolportażem, to się zmieniali, bo złapany z taką gazetką od razu wędrował na Gestapo i na Pawiak, i mogło się skończyć Oświęcimiem.
    </section>
    <section>
        <time>10520</time>W każdym razie w okresie 1943–1944 to prawie codziennie była jedna, nieraz było i dwie, z wiadomościami wszystkimi, głównie z nasłuchu radiowego. Jeżeli chodzi o radio, to u nas było radio schowane do chyba końca 1940 roku. I wieczór się słuchało cichutko. Później to było niebezpieczne. Ojciec to zabrał. Wiem, że ojciec w fabryce miał pod węglem chyba pięć odbiorników radiowych schowanych, które wyciągnął po wojnie. Nawet groziła wpadka, dlatego że jeden z pracowników, i to taki zaufany pracownik, który pracował u ojca kilkanaście lat, rozpił się zwyczajnie. Ojciec mu zagroził, że jak nie będzie tego, to że wyrzuci go. A on był przy chowaniu odbiorników. On na tyle głupi, poszedł na policję. Tylko poszedł na polską policję, donos, że Płóciennik przechowuje tego.
    </section>
    <section>
        <time>10622</time>Od razu komendant, który ojca znał, powiada, że ma tak tego. – <span style="font-style: italic;">Panie Płóciennik, tutaj ten przyszedł i…</span> Więc pierwsza rzecz: trzeba było te i drania musiał ojciec wyrzucić. Po wojnie tego faceta spotkałem raz w kolejce EKD. Jego sparaliżowało od wódki. I jeździł w kolejce i śpiewał powstańcze piosenki. On był taki, że na takim wózeczku, żona go wsadzała do pociągu i on… A ja go w 1946 roku spotkałem na EKD właśnie jak śpiewał piosenki powstańcze. <span style="font-weight: bold;">Chciałam się Pana zapytać… Powiedział Pan, że spędzali Państwo wakacje nad Świdrem.</span> Tak. <span style="font-weight: bold;">Czy mógłby Pan opisać, jak wyglądały takie wakacje? Jak wyglądają wakacje w środku wojny? Na ile to rzeczywiście są wakacje? Na ile można uciec na chwilę?</span> Życie w czasie wojny było życiem ?. Każdy starał się stworzyć warunki egzystencja… Wynajmowało się mieszkanie. Pokój. Tak jak przed wojną się wynajmowało, tak i po tego. Zaopatrzenie, gotowało się i tego.
    </section>
    <section>
        <time>10719</time>Później przez jakiś czas przyjaciele rodziców mieli dom w Radości. To pewien okres jeździliśmy do Radości. I oni mieli tam mieszkanie swoje. On w czasie wojny zresztą umarł na gruźlicę, dlatego oni ? mieszkać w Warszawie, ale jak zachorował na gruźlicę, on sobie wybudował dom w Radości. Ale w końcu wrócił do Warszawy. Tam były dwa mieszkania. W jednym miał lokatorów, a drugie stało puste. I w tym pustym mieszkaniu myśmy na przykład spędzali kilka razy wakacje w Radości. ? tam były dwa pokoje chyba z kuchnią. To latem. <span style="font-weight: bold;">A jak czas Państwo spędzali? </span>Proszę? <span style="font-weight: bold;">Czas jak Państwo spędzali?</span> Czas? W Radości to jak dzieciaki. Biegało się po ogródku i koniec. <span style="font-weight: bold;">A mama?</span> A mam siedziała, czytała coś. Gotowała. <span style="font-weight: bold;">Kąpali się Państwo w rzece?</span> Jak byliśmy w Świdrze, to żeśmy tak.
    </section>
    <section>
        <time>10817</time>1944 rok, który spędzaliśmy w Świdrze, to ulica wzdłuż Świdra, biegnąca równolegle (nie pamiętam, jak ona się nazywała), wyglądała… Była knajpka przy knajpce, stołówka przy stołówce dosłownie. <span style="font-weight: bold;">Ale w czasie wojny też? </span>W 1944 roku. Śmiano się, że to jest Sopot. Oczywiście tak na miarę tego. Ale w Warszawie też restauracje były. Jak nie było mięsa, to konina była. Jak Niemcy odpuścili trochę, to było dobre zaopatrzenie, a jak przykręcali śruby, to było gorzej. Ale to każdy miał zapasy. I to było takie… Były okresy, że było naprawdę źle, ale to trwało miesiąc czasu i później się jakoś rozluźniało. I wszystko tego. Oczywiście trzeba było mieć pieniądze. Ludzie jedni pracowali, drudzy handlowali. Tak jak w piosence.
    </section>
    <section>
        <time>10902</time><span style="font-weight: bold;">– Kto handluje, ten żyje.</span> Tak. – Kto handluje, ten żyje. Takie to… Z tym że to było nienormalne życie, to się zmieniało. Co kilka miesięcy coś się wydarzyło i już zmiana była. Ale to było życie. <span style="font-weight: bold;">Teraz chciałam przejść do powstania warszawskiego i do tego, jak to było być widzem tego z daleka? Czy do Państwa docierały jakieś informacje? Czy docierali jacyś ludzie, którzy…? </span>Ludzie nie docierali. Natomiast wiadomości tylko z radia i widok. Widać, że to płonie. Myśmy byli w Świdrze, front był między Radością a Międzylesiem. Ale na tym froncie nic się nie działo. Było cisza i spokój, tam jakieś postrzelanie. Tylko zaczęło się dziać dopiero 15 września, jak rozpoczęli Rosjanie atakować Pragę. To dwa dni wcześniej przez dwie noce wieczór, słońce tylko zaszło, nadlatywały kukuruźniki. I leciały na wysokości jakichś pięciuset metrów.
    </section>
    <section>
        <time>11007</time>Mniej więcej jak przelatywały rzekę Świder, gasiły silniki i lotem ślizgowym leciały na pozycje niemieckie. Trwało to cztery-pięć minut. Słychać było wybuchy bomb. Mijało drugie pięć minut. Patrzeć i oni jak odlatywali, zapalali silniki. Już jak wracali… Bo to one zawsze jak już słońce zachodziło, potrafili zapalać światła pozycyjne. I nawet z zapalonymi światłami pozycyjnymi odlatywały gdzieś do swoich lotnisk. To lotniska były gdzieś na wysokości Dęblina zdaje się, polowe. To przez dwa-trzy wieczory były takie bombardowania i później rozpoczęła się ofensywa. Tylko tyle. <span style="font-weight: bold;">Jeszcze chciałam… Na ile byli Państwo na bieżąco z tym, co się dzieje w Warszawie? Czy byli Państwo, czy Państwo w ogóle nie mieli wyobrażenia o tym, jak to wszystko wygląda?</span> Tam byliśmy odcięci całkowicie. Tylko tyle co z radia.
    </section>
    <section>
        <time>11091</time><span style="font-weight: bold;">A jakie to było uczucie widzieć to z daleka, wiedzieć, że tam się dzieje nie wiedzieć dokładnie co?</span> Tam były cisza, spokój i właściwie niewiadomo co. Myśmy byli odcięci zupełnie. Tyle tylko że jak wiał wiatr (a wtedy ciepły wiatr potrafił wiać zachodni), to tak jak pani powie, że czasami (to już w późniejszym okresie) wielkie płachty papieru nieraz mogłem czytać, jak delikatnie się wzięło, to można było czytać strony całe. <span style="font-weight: bold;">A jak to było wrócić do Warszawy, która była kompletnie…?</span> Myśmy, tak jak pani mówiłem, jak tylko dowiedzieliśmy się, że Ruscy ruszyli, to mnie ojciec wziął… Matka z bratem… Tam matka i brat byli. Tam byli znajomi rozmaici, przeważnie mieszkańcy Radości, których Ruscy wyrzucili. Dotarliśmy na Grochów i wtedy dowiedzieliśmy się, co się dzieje. Ale to jeszcze na Pradze wiele o tym, co się dzieje w Warszawie, nie wiedziano, dlatego że powstanie, które wybuchło na Pradze, trwało jeden dzień czy półtora.
    </section>
    <section>
        <time>11205</time>Ci, którym się udało, to albo przerwali się na rosyjską stronę albo dostali się przez Wisłę do Warszawy. A tam pojedyncze tego. Ojca wspólnik, który zginął zresztą wtedy, z synem (ten syn był ode mnie o jakieś cztery chyba lata starszy), poszli w ramach… Mieli koncentrację w Parku Skaryszewskim. Zjawili się tam. Stwierdzono, że nie ma broni, nie ma tego. Kilka godzin i wrócili z powrotem. Oni mieszkali na Saskiej. Wrócił na Saską Kępę. I na Saskiej Kępie szalał Ukrainiec jakiś. Chodził, kilku ludzi zabił. I zwrócili się do – sąsiedzi – ojca wspólnika i jeszcze jednego faceta: <span style="font-style: italic;">Trzeba coś zrobić.</span> I oni poszli, jak ten gdzieś tam szedł, do niego. Próbowali z nim rozmawiać. A ten wziął pistolet i strzelił do jednego i do drugiego. Zabił ich.
    </section>
    <section>
        <time>11301</time>Ten dalej szalał i Niemcy zorientowali się, że on robi niepokój, że to może coś być z tego, i jego zastrzelili. Sami Niemcy go zastrzelili, ale w kilka dni później. <span style="font-weight: bold;">Wracając do Warszawy. Pewnie był Pan też po drugiej stronie Wisły. Pamięta Pan to?</span> Gdzie? <span style="font-weight: bold;">Pytam, czy miał Pan też okazję być, musiał Pan mieć, po drugiej stronie Wisły. Jak to wyglądało? Pamięta Pan swoją...?</span> Jak Rosjanie już przekroczyli Wisłę, to ja nie byłem na Pradze, tylko byłem w Radości. Bo w Radości chodziłem do szkoły. Tam otwarto gimnazjum, w listopadzie uruchomiono. Ale jak tylko ruszył front, to ja… A to była akurat przerwa wtedy, semestralna, półroczna. Ja przyjechałem na Grochów i chyba na drugi dzień poszedłem do Warszawy. Chyba po lodzie przeszliśmy Wisłę. Ze wspomnień moich to pierwsza rzecz. Od razu szedłem… Dochodzę… Od ronda Waszyngtona idę w kierunku mostu i tuż przed mostem patrzę: leżą dwaj zabici ludzie.
    </section>
    <section>
        <time>11402</time>Już leżeli prawdopodobnie kilka dni, bo… Dwóch nieboszczyków. Zszedłem na dół i tam po lodzie żeśmy przeszli na Powiśle. Pierwsza rzecz, przyszliśmy tutaj. Tutaj dom stał cały. Powiśle… Tutaj te domy nie były zniszczone. Szpital był niezniszczony. W tym domu to był raptem dach spalony. Był spalony dach i był pocisk dziurawy. Wbity był we frontowej ścianie w jednym miejscu otwór od pocisku armatniego. A tak, wszystkie mieszkania pootwierane, powyrąbywane drzwi, splądrowane mieszkania. Wszędzie kupę gruzów, potłuczone szyby. Później poszedłem na Nowy Świat. Nowy Świat wyglądał tragicznie. Cały spalony. Krakowskie Przedmieście to samo. Najgorzej chyba wyglądała Świętokrzyska. Bo to była mała uliczka, zniszczona zupełnie.
    </section>
    <section>
        <time>11500</time>Później Stare Miasto, właściwie w gruzach. Pamiętam, że nie wiem skąd, ale na środku rynku gruz był na wysokości trzech metrów. Góra była sypana gruzu. Zamek spalony. Zamek spalony był w 1939 roku. Z tym tylko że stały mury, bo on był tylko wypalony. A po wojnie go wysadzali jeszcze. Tak że była już ruina zupełna. To tragicznie wyglądało. Natomiast tak to zależy, jakie tego. Jak pani by poszła na przykład… Powiśle nie było takie zniszczone. W Alejach Ujazdowskich domy stały. Na Marszałkowskiej jednak szereg domów stał. Popalone niektóre, a niektóre rozwalone. Dworzec centralny wysadzony cały, to ruina była. Ale najprzykrzejsze wrażenie to na mnie wywierał Nowy Świat i Stare Miasto. I później teren getta. Teren getta to było jedno morze gruzów. Ono było zniszczone jeszcze wcześniej. Spalone.
    </section>
    <section>
        <time>11607</time>Tylko ja tego jakoś tak nie oglądałem, a po powstaniu jak zobaczyłem, to tam w ogóle ulic nie było. Wszystko było zasypane i wyrównane. I pierwsze dni po wyzwoleniu Warszawy u nas wszyscy, którzy wracali, przychodzili do swoich domów i albo spalone, albo takie, że nie można było. Na Pragę przychodzili do nas. U nas był duży pokój stołowy. Centralne ogrzewanie nie działało, ale był wstawiony żeliwny piec stałopalny na koks. Tym się ogrzewało. I rozłożone było wszystko, co było tego, i w tym pokoju po dwadzieścia osób spało. Wieczór przychodzili, spali, rano szli do siebie urządzać się i na noc znowuż przychodzili. I tak przez dwa tygodnie mieliśmy piętnaście do dwudziestu osób śpiących u nas. Pokotem spali. Wszystko tu, gdzie można było położyć, to ludzie leżeli.
    </section>
    <section>
        <time>11706</time>Zjadali tylko śniadanie. Wieczór przychodzili na kolację czy coś takiego. Później w miarę jak tego, to coraz mniej, bo oni się urządzali. I to tak trwało chyba ze sześć tygodni, z tym że coraz mniej, coraz mniej. A światła nie było i wody nie było, więc trzeba wodę było przynieść, a światła to karbidówki. Zresztą za okupacji było wyłączenie światła, tak że we wszystkich domach wszyscy mieli karbidówki, więc lampami karbidowymi się oświetlało. Tak wyglądał ten okres. <span style="font-weight: bold;">W takim razie chciałabym już przejść do czasów powojennych i zapytać Pana o Pana zapatrywania polityczne po wojnie?</span> Co ja mogę powiedzieć? Powojenne… Wtedy już byłem przed maturą, już miałem szesnaście swoich lat, już jakieś spojrzenie…
    </section>
    <section>
        <time>11796</time>Widziałem, co się dzieje. Jakeśmy zostali odcięci od Warszawy i w Świdrze mieszkaliśmy, to tam był spokój, cisza, ale zaopatrzenie całe trzeba było załatwiać w Otwocku. Targ w Otwocku się odbywał i tam można się było zaopatrzyć w żywność, można było dostać. Ale pierwsza rzecz: ujawniło się AK. W ciągu tygodnia czasu wszystkich wyaresztowano i zniknęli. I mówiło się, że gdzieś ich wywieźli. Wiadome później, że w siedleckim tam trzymali. Część niewielka wróciła, reszta pojechała na… Niektórzy po latach wrócili. A tam od razu zaczęło się… Ujawniła się PPR i oni przejęli władzę. Powstała milicja. Też same szemrane typy w tej milicji. Więc to tak było trochę… Ja już widziałem, co się dzieje. Jak poszedłem do szkoły na Pradze, to wszyscy chłopcy z Pragi, ci którzy chodzili po kompletach, gdzie było nastawienie patriotyczne i tak dalej, zdawali sobie sprawę z tego, że to jest nie tak, jak być powinno.
    </section>
    <section>
        <time>11928</time>Jak były pierwsze wybory, to mogę pani powiedzieć tylko jedną rzecz: lista numer cztery to była PPR. To w klasie koledzy przyszli i mówili: <span style="font-style: italic;">Czwórka jedzie na…</span> A tramwaj czwórka chodził na Brudno. – <span style="font-style: italic;">Czwórka chodzi na Brudno.</span> To mówiło o poglądach. W klasie głośno się o tym mówiło. Takie było nastawienie młodzieży, która… Później dostać się na studia trzeba było zdać egzamin, ale jednocześnie już komisje były społeczne. Jak ja bym napisał, że jestem synem przemysłowca, to bez względu na wynik egzaminu by mnie skreślili nie ze względu… – <span style="font-style: italic;">Zdał, ale brak miejsc. </span>Oczywiście odpowiednio ankietę dawałem, że dziadek był kolejarz, a ojciec był pracownikiem umysłowym. Na studiach pierwszy rok, pamiętam, idziemy, patrzymy… Taki był przed wojną zwyczaj, że teren uczelni był eksterytorialny.
    </section>
    <section>
        <time>12062</time>Ani policja, ani wojsko nie miało prawa wejść bez zgody rektora. A tu ? wojskowi jacyś przychodzą, wojska jakieś kontrolne. Co to jest? Ale szybko zrozumieliśmy, że my nic nie mamy do powiedzenia. Potem wuj mój… Znaczy ojca siostry mąż, adwokat. Notabene pochodzenie autentyczne chłopskie. Ojciec był rolnikiem w łowickim. Tylko to bogaci chłopi byli, bo to bogate ziemie. Ale autentyczny… Wuj chciał się uczyć, skończył uniwersytet, adwokatem został. Pochodzenie rolnicze. I już przed wojną działał w PSL-u. Jak Mikołajczyk zaczął tutaj tworzyć PSL, to on od razu zapisał się i został za radcę prawnego w komitecie centralnym. Wszystko było pięknie dotąd, dopóki Mikołajczyk nie uciekł. Jak on uciekł, to od razu go… Ni stąd, ni zowąd zniknął.
    </section>
    <section>
        <time>12205</time>Wyszedł z domu i zniknął. Ciotka przylatuje do ojca. Nie ma. Wiadomo, że były aresztowania. Więc na policję, do UB. UB powiada: <span style="font-style: italic;">Idźcie na milicję, zameldujcie, że człowiek zginął. </span>Po trzech i pół miesiącach przychodzi do domu. Trzy i pół miesiąca go trzymali. Przesłuchiwali. I później od tej pory zawsze jak wychodził z domu, to w teczce miał ręcznik, pidżamę i przyrządy do golenia. I chyba ze trzy razy go zatrzymywali. To się odbywało (nie zapraszali) na ulicy. Podchodziło do niego: <span style="font-style: italic;">Pan z nami.</span> I tam go… On umarł w chyba 1954 czy 1955 roku. Miał jakieś komplikacje żołądkowe. Ale sądzę, że te przeżycia mu się przyczyniły do tego. Bo był zdrowy chłop i nie wiem, czy ta choroba nie była z tym związana. Co ja mogłem sądzić o… Jakie mogłem mieć poglądy polityczne, jak ja to widziałem na co dzień, nawet w swojej rodzinie.
    </section>
    <section>
        <time>12311</time><span style="font-weight: bold;">W takim razie, zmieniając temat na przyjemniejszy, czy uczestniczył Pan w życiu młodzieżowym w latach pięćdziesiątych? Studenckim, klubowym. Czy chodził Pan do jakichś lokali?</span> Tak. Ale przede wszystkim ja się zająłem trochę sportem. To znaczy do AZS-u się zapisałem i w ramach AZS-u zajmowałem się narciarstwem. Potem zająłem się trochę turystyką. Później wspinaczką. Do klubu wysokogórskiego… W tym kierunku raczej się udzielałem. A w pracy, jak zacząłem pracować, to w PZU był też klub sportowy i ja tam też się zająłem i zorganizowałem tam klub narciarski. Mieliśmy przez… Jak pracowałem i później ? kilka lat w tym klubie narciarskim działałem. I raczej w tym kierunku. Jeśli chodzi o takie, to owszem, były potańcówki rozmaite, pamiętam, na… Ale jeżeli chodzi o organizacje, to w tym okresie organizacje studenckie, jeżeli były, to były takie, do których ja należeć nie chciałem.
    </section>
    <section>
        <time>12438</time>I większość moich kolegów na tych, którzy tam należeli, to tak się trochę źle patrzyło. Bo to był jeszcze ten rocznik, który… Większość z nich to byli akowcy i tak dalej. <span style="font-weight: bold;">A takie życie miejskie? </span>Życie miejskie to było. Do Kameralnej się chodziło czasem. Ale to było w gronie kolegów. Bo organizacja niezależna jakakolwiek byłaby podejrzana. A te, które były zorganizowane, zajmowały się tylko polityką. Na 1 maja, 22 lipca i tak dalej. Wyjeżdżaliśmy w drugiej połowie września, bo wtedy dostaliśmy paszport. Już wiedzieliśmy. Odpuszczamy sobie te narty, jak mamy paszporty, jedziemy do Włoch. Jechaliśmy we czwórkę. Z tym że trójka jechała małym fiatem, a ja jechałem motocyklem. Dwusetką, takim jeszcze przedwojennym, niemieckim. Niewielki motocykl. I co? Żywność na ? jak tego. Więc to miejsce tego… Bo samochód czteromiejscowy. Czwarte miejsce plus bagażnik dachowy, plus ja dwie torby z boku i z tyłu.
    </section>
    <section>
        <time>12544</time>Zajeżdżamy do Zakopanego. I ustaliliśmy, że my objeżdżamy wokół Tatry, zajeżdżamy na granicę na Łysej Polanie. I straż graniczna i zaczynają nas kontrole. Półtorej godziny. Wszystko przeglądają, wszyściutko. Ale co? My mamy ubranie, sprzęt kempingowy i żywność. Po półtorej godziny puszczają nas. Przejeżdżamy na drugą stronę. Po słowackiej stronie to samo. A tam jest jeszcze dokładniej. I w pewnej chwili wyciągają mamy chyba trzy listy. Koperty.<span style="font-style: italic;"> – Co to jest? – Listy polecające. – Co to znaczy polecające? – To są listy, które mamy od znajomych do znajomych, żeby nam pomogli. – A dlaczego nie pocztą? – Bo to list, który mamy osobiście wręczyć.</span> Patrzy, coś podejrzanego. I zaczyna się dys… I w końcu wyszedł sam naczelnik strażników. Przygląda się tak, przygląda i powiada: <span style="font-style: italic;">Niechaj ich…</span> Dwie godziny to w sumie trwało. Po dwóch godzinach… To znaczy półtorej godziny po polskiej stronie, dwie godziny po tego. Jedziemy. Dojechaliśmy już tylko do… Po tamtej stronie, tam żeśmy przenocowali w schronisku jakimś młodzieżowym.
    </section>
    <section>
        <time>12641</time>I przez tego do Bratysławy. Zajeżdżamy do Bratysławy. Pierwszy raz taki wielki wyskok. W Bratysławie trochę żeśmy przeszli zobaczyć i wieczorem ruszamy dalej. Już jest godzina jakaś taka wpół do dziesiątej wieczór, po zmroku. Przejeżdżamy przez Dunaj. Po tamtej stronie jest granica. Dwa kilometry przed granicą jest szlaban. – <span style="font-style: italic;">Musicie poczekać, bo tam odprawiają jakieś auto. Jak odprawią tamte, to wy pojedziecie.</span> Czekamy z piętnaście minut. Podnoszą szlaban. Zajeżdżamy. To jest może nie półtora, kilometr pola. Pusta strefa śmierci nadgraniczna. Stoi jednopiętrowy budynek. To jest strażnica celna. Wyskoczyło ich trzech. A to jest już godzina dziesiąta i zaczyna padać deszcz, lekki deszczyk. Oni wyskakują. – <span style="font-style: italic;">Co, tyle rzeczy macie? My musimy to sprawdzić wszystko, co wy wywozicie. </span>I chcą nas rozpakować. A powiadamy: <span style="font-style: italic;">Jak to? </span>To tak myślą, myślą. – <span style="font-style: italic;">No, dobrze. W takim razie to, to, to</span> – wskazali nam kilka pakunków, które mamy wynieść na górę i tam dokładnie spraw. Wynieśli to na górę, sprawdzili. – <span style="font-style: italic;">Dobrze. ? tego. – Możecie jechać.</span> Trwało to pół godziny. U nas stoi strażnica, szlaban podnoszą.
    </section>
    <section>
        <time>12747</time>Podjeżdżamy, jest drugi szlaban, austriacki. I tam jest kiosk ruchu. Tak mniej więcej jak nasza budka RUCH-u z gazetami. Wychodzi facet, podchodzi do szlabanu, chce podnieść, ale spojrzał, zobaczył, że to polska rejestracja. On powiada: <span style="font-style: italic;">Nie. Ja muszę was spisać. To chodźcie do mnie </span>– on ma tam książkę. Wszystkie paszporty, że tacy a tacy przekraczają granicę. Bo gdyby to był, powiedzmy, austriacki czy z Zachodu, to by puścili, a tak. I teraz: my mamy wizy włoskie. Na Austrię dostaliśmy wizę tranzytową trzydniową. A to jest już za piętnaście dwunasta. I on chce nam tu wbić datę. – <span style="font-style: italic;">Panie</span> – ja niemiecki dobrze znam – <span style="font-style: italic;">pan ma jeszcze starą datę? – Tak. – Bo my mamy tylko trzy dni. – A, na trzy dni. To poczekajcie chwilę, czy tam nikt nie nadjeżdża.</span> Posiedzieliśmy dziesięć minut u niego. Taka rozmowa.
    </section>
    <section>
        <time>12828</time>Spojrzał, nikt nie nadjeżdża. Przestawił datę, wbił: <span style="font-style: italic;">Jedźcie. – A kontrola? – A to mnie nie interesuje, co wieziecie. Macie dokumenty podróży, to jedziecie, to jedziecie. </span>I teraz wjeżdżamy i nagle mam przed sobą szosę, w której co dwadzieścia metrów lampka się pali. Po prawej stronie czerwone zdaje się były romby, a po białej białe lampeczki. Już noc jest, w reflektorach świeci się to. Aha, i pośrodku pas jest zrobiony biały, prawy i lewy. I to błyszczy się odblaskowe. Więc to ? tego. Ale co oni, lampki takie? Zatrzymujemy się. Jak przejechało się, to nic się nie pali. Podchodzimy, patrzymy: a to namalowane są przeciwodblaskowe światła. Dla nas to było… Myśmy… W ogóle inny świat, skąd takie tego.
    </section>
    <section>
        <time>12898</time>Później zajeżdżamy do miasteczka. Wymalowania też takie jak w tej chwili u nas. Tego nie było. Myśmy jak… Rewelacja dla nas, jak to tego. Wiedeń cały, ruch i tak dalej. Zupełnie zaskoczeni byliśmy. I później następne zaskoczenie. Zajeżdżamy na kemping. I przyjechali ze Wschodu turyści jacyś. Bo tam Austriacy, Włosi, Niemcy, Szwajcarzy, Anglicy. Ale ze Wschodu nikogo nie ma. Nagle przyjechali z tego. Myśmy byli jednymi z pierwszych turystów tam. Rano śniadanie. Przyszli do nas, pytali się. Myśmy ich czymś poczęstowali, to oni nam coś przynieśli. I przynoszą w torbach plastikowych jakieś ciasto czy coś takiego. My te torby im chcemy oddać, bo dla na… Bo torby plastikowe… Oni ? . – <span style="font-style: italic;">To można wyrzucić.</span> To myśmy szybko schowali, bo taki skarb żeśmy dostali: plastikowe torby. To jest różnica, którą myśmy… Ja się… W 1957 roku tego rodzaju rzeczy nas, dorosłych już ludzi, zaskakiwały, że coś takiego jest.
    </section>
    <section>
        <time>13007</time>Bo przed wojną plastików nie było. Też wymalowań nie było i tak dalej. I myśmy byli przez ileś lat odcięci od tego i dla nas to była rewelacja. To taka ciekawostka. Pierwsze zetknięcie ze światem Zachodu. <span style="font-weight: bold;">Dobrze. To już mam ostatnie pytania. Jedno pytanie dotyczy tego mieszkania. Państwo mieszkali na Pradze czy tutaj po wojnie?</span> <span style="font-weight: bold;">Czy Państwo mieszkali po wojnie na Targówku czy tutaj?</span> Nie, na Grochowie mieszkaliśmy. <span style="font-weight: bold;">A jak to się stało, że to mieszkanie zostało z Państwem? </span>Ze względu na to, że to była spółdzielnia i spore były tego, to mieszkanie było własnością rodziców. Rodzice jak się wyprowadzili, to to mieszkanie wynajmowali. Matka była włas… Normalnie wynajmowała to mieszkanie. I w tym mieszkaniu mieszkał (nie wiem czy od razu, czy już później, w każdym razie jeszcze przed wojną) Anglik. Zdaje się korespondent czy prasowy, czy coś takiego. I ten człowiek został w Warszawie, nie wyjechał.
    </section>
    <section>
        <time>13096</time>I jak wkroczyli Niemcy, to jego jako Anglika internowali. Jego zabrali do jakiegoś obozu. Był jakiś obóz taki dla tego. Wiem, że gdzieś pod granicą szwajcarską. To nie był obóz taki, jak Polaków wywozili, koncentracyjny, ale tego rodzaju ludzi internowali i tam trzymali. Co dalej z nim się działo nie wiem. W każdym razie jego tam wywieźli i to mieszkanie było puste. Ze względu na to, że naprzeciwko szpital Czerwonego Krzyża zajęli Niemcy, to cały personel był niemiecki. Oni jak jego internowali, to mieszkanie zrewidowali. Ale wiedzieli, że jest puste mieszkanie i od razu tutaj osadzili siostry niemieckie. One mieszkały, zdaje się trzy czy cztery siostry, które pracowały w tym szpitalu. One mieszkały tu do 1943 roku. W 1943 roku Niemcom… Były takie stosunki, że oni się bali wśród Polaków mieszkać i zaczęli tworzyć dzielnicę niemiecką. I je przetransportowali do dzielnicy niemieckiej.
    </section>
    <section>
        <time>13182</time>I one tam dostały mieszkanie. To mieszkanie było puste, ale babka, którą tam wyrzucili, Polka, adwokatka. To była adwokatka pyskata. Poleciała do Niemców, powiada: <span style="font-style: italic;">Co mnie tu wyrzucacie, gdzie ja mam iść? </span>To oni jej powiedzieli: <span style="font-style: italic;">To tu jest wolne miejsce.</span> I tu jej przydzielili to miejsce i ona tu mieszkała do powstania. Po powstaniu mieszkanie było puste. Wprowadzili się jacyś dzicy lokatorzy. Ale później ona wróciła. A ona była taka, że zaczęła tutaj rozrabiać. Najpierw jeden pokój… A jeszcze miała dwie siostry. Awanturowała się z innymi, wyrzuciła wszystkich, tylko ona z dwoma siostrami we trójkę zamieszkały w tym mieszkaniu. Oficjalnie mieszkanie ze względu na to, że było spółdzielcze, podlegało spółdzielni. Oficjalnie matka była członkiem spółdzielni, była własność, a ona była lokatorem. W latach pięćdziesiątych, jak chciałem się usamodzielnić, matka wystąpiła o to, że ona ma tutaj mieszkanie, chciałaby je odzyskać dla syna.
    </section>
    <section>
        <time>13264</time>Ale ich było trzy, mieszkanie dziewięćdziesięciometrowe, ale adwokatka. Tak się szczęśliwie dla nas złożyło, że jedna z nich umarła. To już dwóch w dziewięćdziesięciometrowym mieszkaniu nie mogło. I wtedy oficjalnie dostaliśmy przydział na jeden pokój w matki mieszkaniu. To był tamten pokój. A to i tamto razem z nią. Ale muszę powiedzieć, że jakoś żeśmy z nią się dogadali. Ona była babka dosyć mogę powiedzieć kulturalna. Jedno tylko: pijaczka. I ona raz pijana przyszła, drugi raz pijana przyszła. Kiedyś godzina pierwsza w nocy, dzwonek do domu. Otwieram. Sąsiad z przeciwka powiada: <span style="font-style: italic;">Niech pan wyjdzie, bo piętro niżej leży pani mecenas. Niech ją pan zabierze.</span> Ona nie mogła dojść. Patrzę: ona leży. Wtaszczyłem ją. Zbudziłem siostrę, wsadziłem do tego. Dwa razy taki numer miałem. ? . A tak, jakoś z nimi się współżyło. Poza jednym: łazienka. Łazienka była wyłączona, dlatego że w łazience był piecyk gazowy. Jeszcze junkersowski przedwojenny. One miały taki płomyk wiecznie. Ten płomyk zgasł.
    </section>
    <section>
        <time>13371</time>Jak ona usiłowała… W ogóle nikt go po wojnie nie uruchomił. Ona usiłowała go zapalić, ale nie zapalała tego, to się nie paliło. To ona stwierdziła, że piecyk jest w złym gatunku i jest zimna woda tylko. To ona nie używała wanny, umywalkę tylko, żeby wody naczerpać i kuchnia. A myć to chodziła raz na tydzień do Messalki, do łaźni. A druga jej siostra… To później się dowiedziałem, jak było, bo ona w ogóle się nie myła. Jak ja kiedyś ją się zapytałem dlaczego tego, bo ona jest panienka, to ona jest czysta, ona się nie myje. A tak poza tym… Więc ja oczywiście wziąłem uruchomiłem, ale one dalej nie używały. To jedna do Messalki, a dru… I tak mieszkaliśmy chyba z półtora czy dwa lata. Kiedyś, pamiętam, przychodzę do domu, zastaję żonę wesolutką. <span style="font-weight: bold;">W międzyczasie wprowadziła się tu do Pana żona, tak? </span>Nie, bo jak odzyskaliśmy to mieszkanie, to już ja się ożeniłem i wtedy wprowadziliśmy się. Wesolutką zastaję.
    </section>
    <section>
        <time>13470</time>Przyszła i przyniosła tego i koniecznie, żeby się z nią napić. I spiła. Ale to raz. A któregoś dnia przychodzę, zawał, wywróciła się tutaj, padła i po… Zawał czy wylew, choroba. Na tle alkoholu to wszystko nastąpiło. I została tylko ta jedna. I z tą jedną mieszkaliśmy jeszcze chyba z pięć lat. Ona siedziała w tym pokoju. Wychodziła tylko, brała sobie dwie butelki wody i to wystarczało jej do picia, do mycia, do wszystkiego. Miała bony tylko do baru mlecznego, chodziła na obiady do baru mlecznego. Śniadanie i kolację nie wiem, czy na maszynce gotowała sobie czy coś takiego, ale nawet kuchni nie używała. Nędza. Myśmy od czasu do czasu jej starali się… Ona nie chciała nic.
    </section>
    <section>
        <time>13540</time>W końcu przez znajomości udało mi się załatwić dla niej dom dla starszych, i to dobry dom, w Konstancinie. Wyprowadzi i w ten sposób odzyskałem całość mieszkania. <span style="font-weight: bold;">Dobrze. W takim razie to będzie ostatnie pytanie. Mianowicie pytanie o prezydenta Kaczyńskiego, który mieszkał tutaj. Jak to było być sąsiadem Pana Kaczyńskiego?</span> Jak zamieszkał w tym domu, to zamieszkał po przeciwnej stronie podwórka na drugim piętrze. Mieszkanie tam było zdaje się dwupokojowe. I on wtedy został zdaje się tuż przed tym, jak został prezydentem Warszawy. I tam mieszkał. I mieszkał tam chyba ze trzy lata. W międzyczasie tam mieszkanie się zwolniło. Babka, któraś z właścicielek tego mieszkania, wyszła za mąż za Anglika i wyprowadziła się do Londynu.
    </section>
    <section>
        <time>13619</time>To mieszkanie było puste i oni wynajęli to mieszkanie. Bo tamto też wynajmowali. Wynajęli od niej to mieszkanie i tu się przeprowadzili. To sto dwadzieścia metrów chyba. Największe mieszkania sto dwadzieścia metrów. Z windą od frontu, a tutaj drugie wyjście jest na tą klatkę schodową. Ja jego czasem spotykałem gdzieś przy wyjściu, przy bramie. Zawsze grzecznie… Jeszcze jak go spotykałem, on wychodził, wtedy wychodził przez bramę, więc: <span style="font-style: italic;">Dzień dobry. – Dzień dobry.</span> Kiedyś zdarzyła się historia (to było głośne) na Pradze, łobuz go zaczepił i coś zaczął się tego. A on mu powiedział: <span style="font-style: italic;">Przejdź łobuzie</span>, czy coś takiego. I od razu byli dziennikarze i było… Ja sądzę, że to było celowo sprowokowane, dlatego że skąd od razu dziennikarze i od razu nagrywają tą rozmowę.
    </section>
    <section>
        <time>13698</time>To znaczy, że przygotowali łobuziaka, którego napuścili na niego. On tam zaczął coś tego, on zobaczył, że tego i powiedział… Ja po tym go spotykam i powiadam: <span style="font-style: italic;">Panie prezydencie, gratuluję panu zachowania. </span>A on myślał, że się z niego nabijam. – <span style="font-style: italic;">Wie pan, ale on taki był. </span>Ja powiadam: <span style="font-style: italic;">Panie prezydencie, ja doskonale wiem, że on taki był. </span>To była jedna z nim taka rozmowa. I to właściwie chyba jedyna, kiedy ja z nim kilka słów zamieniłem. Natomiast… A tak, to się tego, to zawsze ?, grzecznie. Jak wychodziłem z żoną, to on zawsze pierwszy się kłaniał. Dżentelmen był. A jak tutaj się sprowadzili, to drzwi w drzwi, więc ona zawsze codziennie rano z kubełkiem śmieci, bo nie było żadnej pomocy domowej, tylko ona sama. – <span style="font-style: italic;">Dzień dobry, – Do widzenia.</span> Czasem jakaś rozmowa krótka na klatce schodowej. Mój syn, chłopak jest rozmowny, to często z nią nawet… Jak raz spotkał na klatce schodowej, to w dyskusję się wdawał.
    </section>
    <section>
        <time>13781</time>Nawet dyskusje takie tego. Ja z nią co słychać i tak dalej. Ale z tych kilku widzę, że babka jest na poziomie, słyszę, że zna trzy języki. Bo on nie znał żadnego. To był największy jego defekt. Natomiast ona znała dobrze języki. Kulturalna i taka była opiekuńcza. I oni jak tam zapalili światła, a nie tego, to widziałem, jak on się szykował, to ona tak go szykowała, żeby on wyglądał, krawat mu poprawiała. Ale najgorszy okres był, jak były wybory prezydenckie. To przez trzy tygodnie tu wejść nie można było. Wszystkich zahaczali, żeby coś powiedzieć i możliwie… <span style="font-weight: bold;">O nim?</span> Tak, o niego pytali. O niego, o nią i tak dalej. Co my sądzimy o tym. I możliwe, że ona kotów nie lubi, bo się do tego. Ja powiadam: <span style="font-style: italic;">Nie wiem, czy ona kotów nie lubi. Nie słyszałem, żeby kota miała.</span>
    </section>
    <section>
        <time>13859</time>Koniecznie, żeby coś negatywnego powiedzieć. Wyraźnie się wyczuwało to. Ja przeważnie: <span style="font-style: italic;">Nie mam nic do powiedzenia</span>, albo: <span style="font-style: italic;">Uważam, że bardzo mili i sympatyczni ludzie.</span> I na tym się kończyło. Mało tego. Zdaje się, że to ?, w okresie przedwyborczym i powyborczym przez jakieś dwa tygodnie uruchomiono pismo codzienne, które rozdawali. <span style="font-weight: bold;">Gdzie rozdawali to pismo?</span> Ja już nie pamiętam, jak ono się nazywało. I zawsze były na ten temat jakieś… Między innymi jeden z lokatorów miał kłopoty z tym, dlatego że jego żona była kociara. A podobno oni mieli nawet kota. Ona z nią, że zapraszała, żeby kotka swojego poka, a tamta nie przyszła. I ci zaczęli, że: – <span style="font-style: italic;">No, co? Nie przyszła, nie przyszła.</span> To od razu zrobili, że ona się wypowiedziała, że… Co było nieprawdą. I to opisali.
    </section>
    <section>
        <time>13936</time>I ten mąż się wściekł i poleciał do redakcji, to już redakcja zwinęła się, już nie było, bo już było po wyborach. Więc takie były historie. Potem, jak już był prezydentem, koniecznie, żeby on się przeniósł tam. Ona nie chciała, ona chciała mieszkać dalej tutaj. Bo powiada, że ona się będzie źle czuła. Więc budkę policyjną wstawili za tym. Notabene łobuzy im podpalili tą budkę policyjną. Ale jak się wchodziło, to: <span style="font-style: italic;">Pan do kogo? </span>i tak dalej. Ta straż. Ale w końcu się… Wiem, że była niezadowolona, ale musiała się wyprowadzić. Ale mieszkanie do końca utrzymywali. Liczyli, że… Tu zorganizowano siedemdziesięciolecie spółdzielni i ją zaprosili na to. I zapytali się, że ta babka pewnie będzie chciała to mieszkanie sprzedać, czy by nie wykupili. To ona powiedziała, że nie da rady, bo ich na to nie stać. A ja wierzę, że tak było.
    </section>
    <section>
        <time>14016</time>Bo ona prawdopodobnie za to piękne mieszkanie pewnie z półtora miliona by chciała. I możliwe, że Kaczyńskiego mogłoby na to nie stać, bo on na pewno poza pensją nic, żadnych ?. Widziałem tego człowieka, że to… To tyle, co ja o nich wiem. Przed wyborami rozmawiałem z sąsiadem, który z jego bratem pracował. Powiedział: <span style="font-style: italic;">Bardzo inteligentny, ale mający nieprzeciętną umiejętność skłócenia ludzi między sobą i że jak on dojdzie do władzy, to będzie kłopot.</span> <span style="font-weight: bold;">A jak wyglądały tutaj nastroje po Smoleńsku, w tej kamienicy wśród sąsiadów? </span>Tutaj jest spokojnie, cicho. Nie ma jak… <span style="font-weight: bold;">Nie, mam na myśli jakąś formę żałoby, tutaj ?. </span> Aha, tutaj. My na ogół wszyscy… Było zaskoczenie przede wszystkim. Na parterze mieszka facet, który przez jakiś czas działał w spółdzielni u nas.
    </section>
    <section>
        <time>14114</time>I on zdaje się był w jakimś kontakcie z Kaczyńskim i chyba on przez niego załatwił mu to mieszkanie. A później u niego pracował jako nadworny fotograf. To ten to był w wielkiej przyjaźni, wiem, z Kaczyńskim. A tak ludzie jak sąsiad. Ja nawet w pewnej chwili miałem żal do Kaczyńskiego, bo on zarządził (jeszcze zanim został prezydentem chyba, jako prezydent Warszawy), żeby uporządkować sprawy własności miejskich. I myśmy na Grochowie mieli plac z budynkami garażowymi, gdzie jedna czwarta to była własność ojca i wspólnika. Wspólnik, który zginął w czasie powstania. Po nim dziedziczył syn i syn umarł beztestamentarnie. Zgodnie z przepisami późniejszymi, jak facet umiera beztestamentarnie, nie ma dzieci, ani nie ma rodziców, to przechodzi na skarb państwa.
    </section>
    <section>
        <time>14209</time>I jedna czwarta była własnością miasta. Myśmy to normalnie używali, nie wiedzieliśmy nic. Po tym tym miasto przepisało całość dla siebie. Nikt nas nie informował. Przepisał jako własność cały plac z budynkami, ze wszystkim. A jak on wydał to rozporządzenie, żeby uporządkować, to my dostajemy pismo, że my mamy natychmiast opuścić ten, bo to jest własność miasta. Więc ja się roześmiałem, jak dostałem to pismo. I do sądu oddają o eksmisję. Ja się tylko roześmiałem. Wziąłem wszystkie te papiery i do sądu odpisałem, jak wygląda sprawa. Tymczasem on został prezydentem. Odwołano go jako prezydenta miasta. I nie było nikogo, kto by miał… A sprawa sądowa miała się odbyć w styczniu czy w lutym. Nie było człowieka, który mógł w imieniu miasta wystąpić na sprawie sądowej.
    </section>
    <section>
        <time>14286</time>W związku z tym odroczono sprawę, zawieszono ją, dopóki nie będzie pełnomocnika. A jak myśmy to dostali, myśmy płacili podatki z tego. Jakeśmy dostali to pismo, od razu sprawdzamy i stwierdzamy, że oni sobie przepisali to na siebie. To myśmy przestali płacić podatki. Powiadamy: <span style="font-style: italic;">Nas to nie obchodzi.</span> Ale to, że oni przepisali, to nie jest powiedziane, że to nie jest nasza własność. I sprawa leżała do 2005 roku. Pięć lat w zawieszeniu. Wyszła sprawa i stwierdzili, że owszem, jedna czwarta jest ich, a trzy czwarte jest nasze. Ale w księgach ciągle niesprostowane jest. A oni przysyłają nam tego, że my mamy zapłacić podatek. Ja powiadam: <span style="font-style: italic;">Nie. Ja podatek zapłacę, jak zobaczę w hipotece moje nazwisko.</span>
    </section>
    <section>
        <time>14355</time>Do 2009 roku ta zabawa trwała. W 2009 roku od razu, żebyśmy za cały okres zapłacili. Roześmiałem się tylko i powiadam: <span style="font-style: italic;">Owszem, zapłacę.</span> I od 2009 płacimy ten podatek. Notabene ze względu na to, że tam były budynki, które zostały, w międzyczasie jak myśmy to opuścili, zrujnowane, od razu weszli bezdomni. W Warszawie cztery czy pięć lat budynek otwarty, wszystko, instalację elektryczną, wodną… Szyby powybijane, okna… Ruina. Przepraszam bardzo, ja będę płacił za plac tak, ale za ruinę nie będę płacił. Do dzisiaj dnia w miejskiej komisji odwoławczej leży, zastanawiają się, czy należy się podatek za ruinę, czy się nie należy. Więc ja tylko za plac płaciłem.
    </section>
</article>