<?xml version='1.0'?>
<article>
    <section>
        <time>0</time><span style="font-weight: bold;">Grzegorz Kaczorowski: To proszę Panią o przedstawienie się najpierw.</span> Genowefa Olejniczak: No więc urodziłam się 3.12.1923 roku w Poznaniu, ulica Kolejowa 38, mieszkanie 11. <span style="font-weight: bold;">Proszę mi opowiedzieć coś o swoim dzieciństwie, o domu, z którego Pani wyszła.</span> No więc ja ojca nie pamiętam, bo byłam maleńka, jak ojciec zmarł. Zostałam z mamą. I brata miałam cztery lata starszego ode mnie. Później poszłam do szkoły podstawowej, chodziłam na ulicę Jarochowskiego. I później poszłam, to byłam rok w gimnazjum na ulicy Matejki, to była dwójka.
    </section>
    <section>
        <time>66</time>No i wybuchła wojna. Mając 16 lat zostałam aresztowana – i należałam do harcerstwa, do Szarych Szeregów – i zostałam aresztowana w czerwcu 1940 roku. Zostałam aresztowana w Poznaniu, byłam w Domu Żołnierza na gestapo.
    </section>
    <section>
        <time>97</time>Tam po przesłuchaniu... a co oni chcieli ode mnie wiedzieć? Że jest jakaś stacja nadawcza na Cmentarzu Świętomarcińskim. A ja do dzisiejszego dnia nie wiem, czy tam była taka stacja. No i... żebym nie pomyliła. W czerwcu 1940 roku wysłali mnie do obozu Polen-Straflager, to był Berlin ? Schönholz. I tam pracowałam w fabryce amunicji. Tam nas dowozili pod bronią, zawsze w ostatnim wagonie. A tam była sama młodzież.
    </section>
    <section>
        <time>153</time>I stamtąd drugi raz aresztowało mnie gestapo. I przesiedziałam na Alexanderplatz, znowu byłam przesłuchiwana. I tam mnie skazali do obozu Ravensbrück, koncentracyjnego, za... oskarżenie to miałam, taki był formularz, pamiętam, różowy, ale w języku niemieckim. Ja nie znałam przecież niemieckiego, ale musiałam podpisać. Ale mi tam tłumaczyła pani jedna, która znała. I miałam oskarżenie „fanatyczna Polka, niebezpieczna dla III Rzeszy”.
    </section>
    <section>
        <time>211</time>I siedziałam do końca wojny. <span style="font-weight: bold;">A dlaczego Panią w ogóle aresztowano? Jakie były okoliczności związane z tym aresztowaniem? </span>Ja byłam w harcerstwie, w Szarych Szeregach, udzielałam się, roznosiłam te gazetki „Polska Narodowa”, bardzo dużo. I pamiętam, to nosiłam do dentysty. On mi leczył te zęby. I tak mi leczył, a ja mu nosiłam te... A jeszcze na ulicy Nowej, nie pamiętam numeru, naprzeciw, gdzie jest ten pomnik ułana, na ulicy Nowej w Poznaniu, tam żeśmy mieli zbiórki.
    </section>
    <section>
        <time>267</time>Było bardzo duże mieszkanie. I ja, pamiętam, byłam z koleżanką i tam jeszcze były, i tam było chyba trzech chłopców. To jeszcze mieli taki gramofon z tą trąbą, była herbatka. I od razu weszła do pokoju w czarnym mundurze hitlerówka. A ona mówi czysto po polsku, nie wiem, kto to był – <span style="font-style: italic;">Ja tylko idę po herbatkę do kuchni.</span> Nie wiem, kto to był, nie pytałam się. I ona nabrała se tej wody – bo to był przejściowy pokój, w tych dużych mieszkaniach. I stamtąd właśnie dostawałam te gazetki „Polska Narodowa” i to nosiłam do tego dentysty. I tak długo leczył, że mi nie wyleczył. Dopiero mi esman musiał wyrwać w obozie.
    </section>
    <section>
        <time>342</time><span style="font-weight: bold;">Czyli za działalność? Bezpośrednią przyczyną Pani aresztowania była działalność? </span>Byłam podejrzana. Na przykład, jak zajechałam do obozu i moje dokumenty przyszły z gestapo, to mi się zapytała aufzejerka, kim był mój ojciec. A mój ojciec był zawodowy wojskowy, w Ławicy, III Pułk Lotniczy w stopniu porucznika. A mama nigdy nie kazała mówić. I ona mi się zapytała, a kim mój ojciec? A mama mnie nauczyła, że mam mówić – <span style="font-style: italic;">Moi Mutter es Witwe</span> – że moja mama jest wdową.
    </section>
    <section>
        <time>389</time>Nie przyznałam się, nie. I tak sobie posiedziałam do końca wojny. <span style="font-weight: bold;">Ale to była Pani bardzo młoda?</span> 16 lat miałam, w pierwszej klasie gimnazjum byłam. <span style="font-weight: bold;">Ale to musiała Pani być wychowana i przez mamę, i przez to harcerstwo w takim duchu bardzo patriotycznym? </span>Tak. Bardzo. W ogóle nasz dom był bardzo patrio... Miałam wujków wszystkich tych powstańców wielkopolskich. I to wszystko było zawodowe wojskowe, tak że ja z wojskiem bardzo byłam związana. I oni mi się pytali o stację nadawczą, że miała gdzieś być na Cmentarzu Świętomarcińskim. A Cmentarz Świętomarciński wtedy – nawet mnie tam zawieźli – to on był tu, gdzie było PKO na Bukowskiej.
    </section>
    <section>
        <time>454</time>Tam był ten cmentarz, a później to wszystko poszło pod tego... I tam mnie zawieźli, a ja do dzisiejszego dnia nie wiem, czy tam była stacja nadawcza, czy nie, bo przecież o tym nikt nie mówił, nawet jak była. <span style="font-weight: bold;">Przed wojną tych Niemców troszkę było. Pani się stykała z Niemcami? </span>Bardzo, tak. Myśmy mieszkali na Kolejowej 38 na trzecim piętrze. To był frontowy dom. Na pierwszym piętrze mieszkali Niemcy, na wysokim parterze mieszkali Żydzi. I w oficynie też mieszkali Niemcy. Nawet te młode Niemki to sukienki mi szyły, bo była krawcowa.I myśmy wszyscy w zgodzie żyli.
    </section>
    <section>
        <time>528</time>Jak tylko wojna wybuchła i pamiętam pierwszy nalot w Poznaniu, to był o dwunastej w południe. Ja byłam sama w domu, bo mój brat już pracował w Wiepofamie, mama też i ja byłam sama w domu. I samoloty nadleciały, no to wyszłam na balkon, bośmy mieli duży balkon. A obok była kamienica o jedno piętro niższa. I tam byli mężczyźni, przez lornetki patrzyli do góry na te samoloty. I mówią – <span style="font-style: italic;">To nasze</span> – bo szachownica była. A to od razu bomby leciały. Tak że Niemcy przemalowali na nasze szachownice. Dopiero pierwsze bomby, jak zleciały na Poznań, to się okazało.
    </section>
    <section>
        <time>594</time>Mało jeszcze tego – pamiętam, byłam w kinie. Ale jak się to kino nazywało, bo to było takie małe kino, naprzeciwko zamku to było. I z tego kina jak żeśmy wyszli – to dwóch było kolegów i ja, a to była niedziela chyba i południe – jak wyszliśmy z tego kina, to już było pełno Niemców na samochodach i pełno Niemek, co kwiatami ich tam ubierali. No tośmy poszli na ulicę Fredry, to cała ulica Fredry była – pełno Niemców. I jak te samochody z tymi żołnierzami przejeżdżali, to oni krzyczeli – <span style="font-style: italic;">Heil! Heil! </span>– i rzucali tymi kwiatami.
    </section>
    <section>
        <time>650</time>No to my co? Prosto do domu już się szło. <span style="font-weight: bold;">Czyli miała Pani też kolegów wśród Niemców, wśród Żydów? Koleżanki?</span> Tak. Ci właśnie, co pod nami mieszkali, nazywali się Flajszer ?. I oni podpisali folksdojcza, bo zawołali i chciał nie chciał – musiał. I tam było dwóch chłopców i dziewczyna. Ja z tą ich siostrą bardzo się kolegowałam. I w ogóle z chłopcami też przecież, bo to razem młodzież była. I tam nikt nikomu nie zrobił krzywdy. <span style="font-weight: bold;">A kiedy pierwszy raz tak Pani się zorientowała, jak okrutni są Niemcy, do czego są zdolni? Czy to było takie oczywiste od początku wybuchu wojny? </span>
    </section>
    <section>
        <time>705</time>Myśmy mieli patefon. A trzeba było wszystko oddać – radio trzeba było oddać, patefon trzeba było, nic nie wolno nam było mieć. I ci Niemcy, co mieszkali na pierwszym piętrze (bo my na trzecim), to wiedzieli. I oni przychodzili jak na niedzielę, żeby pożyczyć. A mieliśmy piękny, bo szafkowy mama dała zrobić. I myśmy pożyczyli, ale oni nam przyszli i oddali to. Oni nam tego nie zabrali. A później już nie mogli, bo mnie aresztowali, mamę wyrzucili z mieszkania. Myśmy mieli ładne mieszkanie. A mój brat chodził do folksdojcza, pod nami co mieszkał i słuchali Wolnej Europy [!]. To się nakrywali kocem i... <span style="font-weight: bold;">Z tym folksdojczem? </span>Tak!
    </section>
    <section>
        <time>771</time>Nawet po wojnie później przyjechał, odwiedził nas. Bo myśmy wszyscy w zgodzie tam żyli. Tylko ja tak – nie sądź, nie będziesz sądzona – ale chyba Żydówka nam narobiła kłopotu. Bo na wysokim parterze mieszkała Żydówka, ale ona zawsze przecież z mamą bardzo dobrze żyła. Jak ten szabas ich był tam w tą sobotę, to u nich przecież było wielkie przyjęcie. To po mamę przyszła i prosiła, żeby mama zeszła. Myśmy tam z bratem byli przeciwni, ale dla świętej zgody mama poszła. A później był nalot. I byliśmy w piwnicy, w schronie, wszyscy razem – Żydzi, Niemcy, wszystko razem. I nalot się skończył, wyszliśmy przed bramę – a to była duża kamienica – i jeszcze była policja nasza, polska. I nadjechali motocyklem z przyczepą, to pamiętam.
    </section>
    <section>
        <time>847</time>I pytają się, czy tu Niemcy mieszkają. A że moja mama tak z brzegu pierwsza była, no więc do mamy. A mama mówi – <span style="font-style: italic;">Tak, na pierwszym piętrze</span>. I oni poszli, i zrobili im rewizję. Ale nic tam nie tego, bo oni patrzyli, czy oni nie mają broni. Bo Niemcy niektórzy – nie ci nasi – dawali znać samolotom, gdzie mają bombardować, to lusterkami, to jakimiś takimi... I my właśnie jako harcerze, harcerki, to myśmy to obserwowali i myśmy dawali znać, że tu Niemcy na przykład smarowali klamki iperytem. Tośmy mieli dyżury, dzień i noc żeśmy pilnowali. Ale później, jak już weszli, to już, bo to ci folksdojcze później, co tu mieszkali. A dużo było u nas tych Niemców.
    </section>
    <section>
        <time>916</time><span style="font-weight: bold;">Pani Genowefo, a jakby Pani mogła powiedzieć o samym aresztowaniu – jak to wyglądało? Czy to nocą było, czy... </span>To było... przyszli po mnie o trzeciej nad ranem. Przyszli po mnie i pamiętam, miałam pierścionek z rubinkiem, to jak po mnie przyszli, to w ostatniej chwili zdjęłam z palca i mamie dałam ten pierścionek. I więcej już nie wróciłam. A mama moja wszędzie pisała, ja mam dokumenty, gdzie mama wszędzie pisała, bo znała dobrze niemiecki język, na gestapo chodziła. To na gestapo jej powiedzieli, w Domu Żołnierza, że jak tak do mnie tęskni, to oni mogą ją wysłać do mnie. Więc później już przestała chodzić, bo się bała, ale poszła na policję. I za mną wszędzie moje dokumenty szły, na policji też mieli.
    </section>
    <section>
        <time>987</time>Mama mi opowiadała, taki starszy był policjant i wyciągnął moje dokumenty i pyta się mamie, czy to jest córka. Mama mówi – <span style="font-style: italic;">Tak.</span> No to tyle, co może mamie pokazać. A mama mówi, jak mnie zobaczyła z takim ironicznym uśmiechem, to już mówiła, że do domu nie przyjdę. A już jak pracowałam w tej fabryce amunicji, to przyszedł Vorarbeiter, było ich dwóch, a jeden był majster. Majster był paskudny, ale tych dwóch to tacy więcej inteligentni ludzie byli. I ten jeden mnie woła – <span style="font-style: italic;">Genowefa, komm</span>. To ja idę, a on mówi – <span style="font-style: italic;">Pojedziesz do obozu koncentracyjnego.</span> A ja tam po niemiecku nie umiałam, ja mówię – <span style="font-style: italic;">Ich habe kein ?</span>. Ja się nie boję. To on tylko głową pokiwał.
    </section>
    <section>
        <time>1055</time>Za co tam byłam wzięta? Do nas później przywieźli, bo tu już nie było kogo brać, to takie młode, trzynasto, czternastoletnie dziewczynki. I to przecież 12 godzin się pracowało w takiej fabryce amunicji. To one, jak przyszła godzina dwunasta w nocy, to one już nie miały sił. To w kącie, to nawet Niemcy ci starzy, którzy tam pracowali, to robili miejsca dla nich i myśmy, te starsze, mówiły – <span style="font-style: italic;">Idźcie tam się położyć i śpijcie.</span> A taki był stary, właściwie to był Polak z Bydgoszczy, on się ? Burczyński nazywał, ale mieszkał na stałe w Berlinie. I on donosił. Miał przeszło siedemdziesiąt lat i on donosił. To było, że ja – bo to mam w dokumentach – namawiałam, żeby nie wykonywali pracy.
    </section>
    <section>
        <time>1131</time>A wpuszczali nas do fabryki – Berlin Borsigwalde, to była olbrzymia fabryka – to nas nie wpuszczali, gdzie Niemcy wchodzili, tylko tam, gdzie Żydzi, razem z Żydami. Bo Niemcy osobno, a my tu razem z Żydami były. To Berlin ? Schönholz był obóz, a Berlin Borsigwalde była ta fabryka. To nas wozili pod bronią, w ostatnim wagonie U-Bahn'em i tam nikomu nie wolno było wejść, tylko my. <span style="font-weight: bold;">A ta praca na czym polegała w fabryce amunicji?</span> Ja na przykład byłam w ? Putzerei. Putzerei to były te patrony takie różnego rodzaju, i takie jak wiadra, i wyższe. I to się układało na taki długi stół po dwie, trzy warstwy, bo już wyżej nie można było.
    </section>
    <section>
        <time>1202</time>I była taka rura, o, jak to i z takim naciskiem, to było takie silne powietrze i każdą musiałyśmy czyścić. I te wszystkie opiłki, to wszystko leciało na nas. To odzież to nam się darła jak papier od tego. Żadnej ochrony, ani na oczy, ani na twarz, ani na odzież – nic. <span style="font-weight: bold;">Czyli czyściłyście tę amunicję, te pociski?</span> Tak. Putzerei to się nazywało. <span style="font-weight: bold;">I dlaczego Panią aresztowano? O sabotaż Panią jakiś oskarżono? </span>Tak. Bo te młode dziewczyny tam, to Niemcy zrobili miejsce, żeby te dziewczyny się położyły młode i odpoczęły. A Polak poszedł i... no niestety mieliśmy takich też. Nie chciałam o tym mówić, ale... <span style="font-weight: bold;">I co? Wtedy ponownie Panią aresztowano? Mimo że była Pani więźniarką, to ponownie...</span> Tak, bo to był Polen-Straflager, Berlin Schönholz.
    </section>
    <section>
        <time>1272</time>Drugi raz, pamiętam, przyszłam z nocki – i pamiętam datę, 31 maja – tyle, co się umyłam, położyłam i już po mnie przyjechali. A mieliśmy komendanta. Jak on się nazywał? Peszke. I to był Ślązak. I najpierw poszli do niego, i mnie zawołali do biura do niego. A on do mnie po śląsku mówi – <span style="font-style: italic;">Dziołcha, a coś ty tam zrobiła? Musisz się ubierać i musisz iść z nimi. </span>To się ubrałam i pojechałam. <span style="font-weight: bold;">I Pani była na tym Alexanderplatz?</span> I wtedy siedziałam na Alexanderplatz na szóstym piętrze. To jechałam samochodem więźniarskim, to pamiętam, to był tak i tak – to było jedno siedzenie, a tu był kierowca.
    </section>
    <section>
        <time>1348</time>I tu było jedno siedzenie, ale wszystko za kratami. To ja siedziałam jedna sama, a tutaj chyba z piętnastu, dwudziestu mężczyzn. Ale myśmy ze sobą rozmawiali –<span style="font-style: italic;"> Polka, Polka!</span> Jak nas zawieźli na ten Alexanderplatz, to najpierw wypuścili tych mężczyzn, wszystkim założyli kajdanki, a na ostatku mnie. I ten, co mi zakładał te kajdanki, to mi się pyta, ile ja mam lat. To ja już wtedy miałam siedemnaście, bo szesnaście, a tu rok byłam, że – siedemnaście. A on mówi, że jest mu przykro, ale on musi mi te kajdanki założyć. I ci mężczyźni później mi gdzieś zginęli. Ja jeszcze w tym biurze tam czekałam i po mnie przyszedł gestapowiec.
    </section>
    <section>
        <time>1411</time>Otworzył drzwi i pamiętam, jak otworzył te drzwi, to szedł korytarz tak, a tutaj były drzwi do jakiegoś pomieszczenia i leżał koc zakrwawiony cały. A tutaj słyszałam płacz męski, więc kogoś tam torturowali. I ja w pierwszej chwili, to jak mnie pchnął, to uderzyłam twarzą o tą ścianę. I prowadził mnie przez ten cały korytarz, no to widziałam tam tych mężczyzn. To do pół tylko w spodniach, posinionych, pokrwawionych. I tak stali – Ein, Zwei – tak musieli. A ja siedziałam na szóstym piętrze. I pamiętam, samochodem jak tam wjeżdżałam, to chyba przez trzy podwórza. Przecież tam było tak olbrzymie więzienie, że to było coś strasznego. A to zostało zbombardowane i tam później był ten dom taki towarowy, że można było kupić.
    </section>
    <section>
        <time>1491</time>Ale czy tam zginęli ludzie, tego też nie wiem. <span style="font-weight: bold;">Czyli tam jak długo Pani była? Tam gdzieś śledztwo było w tym Alexanderplatz?</span> Tak! Na Alexanderplatz było więzienie, a gestapo było na Friedrichstrasse. I oni dowozili. To sześć tygodni siedziałam, bo śledztwo trwało sześć tygodni. To był pokój, ten pokój był ogrodzony siatką i chyba były trzy ławki. I siedział mężczyzna bez koszuli, w spodniach i on do mnie stale coś po niemiecku mówił. Ale ja się nie odzywałam, bo ja nie wiedziałam, czy to nie był jakiś kapuś. A tu był pokój, gdzie siedział gestapowiec i czytał gazetę. Dopiero jak nazwozili pełno, to dopiero nas wieźli wtedy na ten Alexanderplatz.
    </section>
    <section>
        <time>1567</time><span style="font-weight: bold;">Czyli Pani po niemiecku nie mówiła? </span>Nie. I nie powiedziałam za nic w świecie, przez tyle lat nie powiedziałam po niemiecku. Tylko miałam tą metodę, że ja rozumiałam i ja bym powiedziała, ale nie powiedziałam. Tylko zawsze wydobyłam, który rozumie polskie. I upominałam – <span style="font-style: italic;">Dziewczęta,uważajcie, bo on rozumie po polsku. </span>Taką miałam metodę. <span style="font-weight: bold;">A ci Niemcy, których Pani znała, poznańscy Niemcy to oni po polsku mówili?</span> Tak. No ślicznie. Ta jedna to pracowała na Zwierzynieckiej ulicy, oni mieli tam ambasadę swoją. I ona w tej ambasadzie. To codziennie samochód po nią przyjeżdżał rano i ją odwozili. A męża miała Polaka i synka, chyba sześć lat.
    </section>
    <section>
        <time>1631</time>To ten jej ojciec był taki paskudny hitlerowiec, że ten mąż, jak z tym dzieckiem przyszedł, to nie mógł wejść do nich do domu, bo oni na pierwszym piętrze mieszkali, tylko na klatce schodowej z nim rozmawiała. A później no to dostali nakaz i uciekać musieli. <span style="font-weight: bold;">A to Alexanderplatz, jeszcze do tego więzienia – i tam zawyrokowano, żeby Panią wysłać do Ravensbrück, tam zapadła decyzja? </span>Tam zapadła decyzja – do Ravensbrück – za to, co w tej fabryce amunicji. Nawet mama do samego dyrektora napisała. Ja mam dokumenty wszystkie, tylko dałam dzieciom na przechowanie – <span style="font-style: italic;">Tu macie, bo jak mi się coś stanie, żebyście wiedzieli. </span>To one mają to. To mama do samego dyrektora tej fabryki pisała.
    </section>
    <section>
        <time>1693</time>Ale odpisał, że zwracali się tam do pewnej instancji, bo nie mógł przecież tego, ale niestety, to jest tak sprawa ciężka, poważna, że nie mogą nic pomóc. <span style="font-weight: bold;">To jak wyglądało to „przywitanie” Pani w Ravensbrück, te pierwsze wrażenia z obozu?</span> Więc pierwsze wrażenia. To jechaliśmy pociągiem znowu okratowanym, na korytarzu stał esman pod bronią. I żeśmy wyszły z tego, bo to niedaleko było – z Berlina do Ravensbrück to 80 kilometrów – to jak żeśmy wyszli, to nas prowadzili i ciężarówkami nas wieźli zakrytymi, myśmy nie widziały nic. Jak żeśmy dojechały do obozu, to tylko – <span style="font-style: italic;">Schnell! Schnell! </span>– te krzyki, te psy, bo przecież te wilczury to były tresowane, te psy szczekały.
    </section>
    <section>
        <time>1773</time>I żeśmy tak stały chyba pół dnia, bo każda osobno wchodziła i dokumenty już były z gestapo. I każdego osobno. Wtedy jak moje dokumenty przyszły, to ona mi się spytała, co weszłam do tego biura, a kim mój ojciec jest. A mama mi kazała zawsze mówić – <span style="font-style: italic;">Moi Mutter es Witwe</span> – że moja mama jest wdową. To ja jej tak powiedziałam. No to w torebce miałam różaniec od Komunii Świętej i książeczkę. To wzięła, porwała to i wyrzuciła do tego... I wtedy co było? Łaźnia. To były te prysznice u góry, tośmy trzy chyba pod takim jednym tym prysznicem były, żeśmy się wykąpały. I mnie od razu wzięli osobno, a chyba nas sześćdziesiąt jechało.
    </section>
    <section>
        <time>1846</time>Mnie wzięli osobno, obcięli mi włosy. Ja nie szłam od razu na blok, tylko do bunkra. A bunkier to było więzienie na placu obozu w Ravensbrück. Ja mam zdjęcie, to pokażę. I tam siedziałam chyba dwa tygodnie. Jeszcze pamiętam, jak weszłam, a tam była aufzejerka, ? Binz się nazywała. Ona była młoda, ale była paskudna. I ja pamiętam, jak weszłam do tego bunkra, to stała trumna, bo jeszcze nie było krematorium tam. Jak ja zobaczyłam tą trumnę, to ja też tak odruchowo, a było parę schód niżej, to jak mnie kopnęła, to zjechałam po tych schodach na dół.
    </section>
    <section>
        <time>1909</time>I do celi, bo tam normalnie były cele, łóżka były na kłódkę zamykane do ściany, i takie były pręty jak w saniach. To dostałam prześcieradło, dostałam poduszkę i koc, ale siennika nie, tylko na tym. W drzwiach było okienko, to jeszcze serwetkę musiałam elegancko położyć. To tam położyła te ziemniaki, tą zupę i trzeba było prędko zabrać, bo ona zatrzasła – jak zatrzasła, to to wszystko się wylało, a drugi raz ? nie dostałam. To to były straszne rzeczy. I tam siedziałam chyba dwa tygodnie. Wyszłam stamtąd, znowu mnie wołają na ? fornę, bo u nas to się tak mówiło z polskiego, czyli na fornę to... no jak to przetłumaczyć? To znowu do biura mnie tam wołają. Ja mówię – <span style="font-style: italic;">Co oni jeszcze ode mnie chcą? </span>A tam mi czytają, że dostałam karne komando, bo oni chcieli pracą mnie zniszczyć. To też mam zdjęcia tu z tego karnego komanda.
    </section>
    <section>
        <time>1997</time>I co? Budowali, bo stale ten obóz powiększali nasz. I oni na końcu tam wybudowali szwalnię. I to już podlegało pod Dachau. I potrzebowali do tych szwalni, do maszyn, ludzi do szycia. A ja nie umiałam szyć na maszynie. Ale jak esman wybrał, bo przecież stare kobiety nie wziął, tylko młode, to wtedy najpierw słomę żeśmy plotły, takie warkocze na cztery centymetry to myśmy plotły, a drugie znowu szyły buty dla, ci, co mieli wachę, na front wschodni. A później już tam, jak te maszyny już przyszły, to znowu esman przyszedł i miałam to szczęście, że mnie wybrał do tej szwalni. Ja przyszywałam te orły, te szwabskie, i trupie czaszki, na zig-zag maszynie. To były dwie maszyny, dwie żeśmy... a reszta, bo to te furażerki i to szło taśmowo, jedne przyszywały boki, drugie wszywały to.
    </section>
    <section>
        <time>2096</time>A myśmy tylko przyszywały. To one miały na prąd maszyny, a myśmy miały te nożne. Nie umiałam na maszynie szyć, bo u nas w domu nie było. Ale esman usiadł się, mi pokazał, nie był zły. On mógł mieć siedemdziesiąt lat dobrze. I on był z Zaolzia. I on mi tłumaczy tą maszynę, to wszystko. I mi się pyta, czy – <span style="font-style: italic;">Verstehen? </span>A ja mówię – <span style="font-style: italic;">Ja nie rozumiem</span> – po polsku odpowiadam. To on do mnie po czesku. A ja mówię – A teraz to rozumiem. – No to usiądź i szyj. To ja mówię – <span style="font-style: italic;">Matko Nieustającej Pomocy, on mnie chyba zabije, jak ja nie będę umiała szyć.</span> Usiadłam do tej maszyny. Ja umiałam szyć. A później żeśmy miały takiego esmana – bo ten to był taki główny esman – a później żeśmy dostały takiego folksdojcza z Rumunii.
    </section>
    <section>
        <time>2167</time>I on nas wyzywał od polskich prostytutek. Tego to on nie miał darowane. Jak ja się zorientowałam, że on nie umie naprawić maszyny, to ja ją specjalnie popsułam. On się Schmidt nazywał. To jak zaczął kręcić i te igły grube, i te nici grube, to on jeszcze więcej popsuł tą maszynę jak ja. Tu rozpiął mundur, tu mu ciekło. A tak mówił, taką platówą, ciężko go było – Ich ? nicht machen. I raz przychodzi ten nasz starszy esman, który był, ten ? Pitz się nazywał, i mówi do mnie tak – <span style="font-style: italic;">Kto założył tą grubą igłę i te grube nici? </span>Ja mówię – <span style="font-style: italic;">Herr Schmidt. </span>Jak ja to powiedziałam tu w kościele, to chłopaki w głos się śmiali.
    </section>
    <section>
        <time>2235</time>A przepraszam, że się wyrażę, ale tak dosłownie, to mógł sobie w dupę to... A na drugi raz, nie mogłam stale ja. Ta Wanda, co ze mną szyła (ona była z Wrześni), to ja mówię – <span style="font-style: italic;">Wandzia, do roboty, dzisiaj ty. </span>To znowu ona popsuła. I tak długo, aż go wywalił. I miałyśmy spokój. <span style="font-weight: bold;">Mała zemsta Polek?</span> Tak, zawsze żeśmy... I teraz, bo to nie, że myśmy były na jednym stale. Nie. Teraz już żeśmy przestały przyszywać te glapy, myśmy mówiły. Ale kto jeszcze przyszedł? SS-Galizien, Ukraińcy. To byli ubrani tak jak esmani – czapki, te trupie czaszki, tylko mieli spodnie granatowe i czerwone lampasy. I oni zwiedzali nasz obóz.
    </section>
    <section>
        <time>2305</time>A nasz ten stary esman z Zaolzia mówi tak, jak oni odeszli – <span style="font-style: italic;">Na nas narzekacie, że macie źle, ale ci jak przyjdą po nas, to dopiero dostaniecie. </span>No dobrze. Oni już później poszli. Przestałyśmy szyć te, bo już dostawali pewno dobrze, już nie chcę się wyrazić. I przyszły mundury alianckie. I te mundury ani nie były brudne, ani nie były pokrwawione. Skąd to przyszło? I były namioty – piękne, jedwabne, zielone namioty całe – i takie na hełmy, że to podobno było ochrona od moskitów. A u nas w Ravensbrück postrachem obozu to był ? Graf i Binder, tych dwóch diabłów.
    </section>
    <section>
        <time>2389</time>I wybrali nas, ile nas tam siedziało Polek – zawsze polityczne, bo tam były przecież różne, nie tylko polityczne – wybrali nas i musiałyśmy te mundury składać po dziesięć i wiązać, i wszystko, co w kieszeni pod karą śmierci oddawać esmanom. Więc cośmy tam znalazły – przeważnie złote obrączki. No to przecież złota nie będziemy esmanom oddawać. Poszłyśmy do ubikacji, żeśmy wyrzucały, spłukiwały. A tam mężczyźni później z męskiego obozu jak czyścili, to wyciągali. To znowu przekupywali tych kapo i tych znowu, żeby ich tak nie... Ale myśmy o tym nie wiedziały. I ja znalazłam paczuszkę.
    </section>
    <section>
        <time>2453</time>I tak patrzę na to, i nie wiem, co to jest. A te się zaczynają śmiać, bo one były starsze ode mnie. A ja nie wiem, co to jest. I tak patrzę, a one się śmieją. Ja mówię – <span style="font-style: italic;">Co wy się, głupie, śmiejecie? Co to jest?!</span> A to była prezerwatywa. Dopiero jak one mi to powiedziały, bo angielskiego nie znałam, to też nie przeczytałam, ja mówię – <span style="font-style: italic;">To dostanie Binder</span>. A one mówią –<span style="font-style: italic;"> Czyś ty ogłupiała? Przecież on nas rozwali</span>. Ja mówię – <span style="font-style: italic;">Nie, to dostanie Binder. </span>Codziennie przyszedł, czy my coś znalazły. I przychodzi, i się pyta, czy znalazłam. Ja mówię – <span style="font-style: italic;">Ja. Ich. – Komm</span>! To muszę się meldować na baczność –<span style="font-style: italic;"> Ich bin ?</span>
    </section>
    <section>
        <time>2508</time>I mu to daję. Jak ja mu to dałam, to on zgłupiał, on nie wiedział, co zrobić. Ja mówię – <span style="font-style: italic;">Ty wyższa raso, nie wiesz co z tym</span>... A ja musiałam przecież stać i one raz na mnie, raz na to. Ale stałam przecież, tu miałam te włosy obcięte, bo byłam bez włosów. I mówi tak – <span style="font-style: italic;">Nic więcej nie znalazłaś?</span> Ja mówię – <span style="font-style: italic;">Nein</span>. – <span style="font-style: italic;">A jak znajdziesz, to oddasz? – Jawohl!</span> A on mi powiedział – <span style="font-style: italic;">Hau ab!</span> To jak u nas, za przeproszeniem – Spierdalaj. Jak ja to powiedziałam tu, u księdza w kościele, to ksiądz na drugi miesiąc mi się pytał – <span style="font-style: italic;">Pani Genowefo, a czy to naprawdę tak było?</span> Ja mówię – <span style="font-style: italic;">No przecież księdzu nie będę kłamać. </span>Aha, i on był wściekły. Tam kobiety dostawały i on myślał, że ja dostałam na łeb, to już mi darował.
    </section>
    <section>
        <time>2582</time>I poszedł w drugi koniec baraku, a tam składali znowu płaszcze wojskowe i przesypywały naftaliną, wiązały i pakowały. A on pewno już tu ode mnie był wściekły i poszedł tam – co schwycił guzik, to ten guzik odleciał. Więc jak wpadł już we furię, jak zaczął rzucać tymi płaszczami, to był taki pisk, krzyk, bo ta naftalina fruwała, te płaszcze fruwały, aż mu się okręcił jeden koło głowy, jak zdarł razem z czapką. Podniósł tą czapkę i poszedł. Znaczy, my się odgrywały na nich na każdym kroku. Kto był niedobry, to za swoje dostał, czy tak, czy tak – a widzisz, ty wyższa raso, ty. <span style="font-weight: bold;">Ale byli różni, tak jak Pani mówi? </span>Tak, tak. Ja tu nawet mam, to mogę dać. Mam historię tutaj, to są ciekawe rzeczy.
    </section>
    <section>
        <time>2658</time><span style="font-weight: bold;">A jak długo, bo ta szwalnia to już tam chyba Wam się polepszyło? To nie był początkowy ten moment, kiedy Pani przyszła do obozu, tylko najpierw było rozbudowywanie, tak Pani powiedziała?</span> Stale rozbudowywali i ja miałam Strafkommando, też mam zdjęcia. Bo tak to była trzy miesiące taka kwarantanna, bo oni się bali tyfusu. A ja od razu poszłam do pracy, dwa tygodnie siedziałam w tym bunkrze, w tym więzieniu tam na terenie obozu i od razu do Strafkommando, do karnej kolumny poszła. <span style="font-weight: bold;">I na czym tam polegała praca w tym Strafkommando?</span> To żeśmy lorami – też mam zdjęcia – woziły piasek. Bo tam była nierówna, to był taki piasek jak nad morzem tam. Było duże jezioro. I tam właśnie planowałyśmy, trzeba było te lory naładować i pchać z tym piaskiem.
    </section>
    <section>
        <time>2735</time>Ale esmanka z tym psem chodziła. No różnie, później jak były wykopki na przykład ziemniaków, to nas też brali, wywozili. Ja w życiu nie miałam tej dziabki czy haczki, jak to się tam nazywa, to miałam takie pęcherze, że mi tu popękała, ziemia mi powchodziła i nawet łyżki nie mogłam do jedzenia utrzymać. Jak deszcz padał, to mokre, a trzeba było, bo jadalnia była i sypialnia przecież była, to każda na swoim taborecie musiała w kostkę te rzeczy mokre – bo jak padał deszcz, a ja byłam nachylona, to miałam mokre – w kostkę ułożyć tak, że mój numer był na wierzchu. Bo w nocy przychodziły aufzejerki i kontrolowały, że ja cały tydzień te mokre rzeczy zakładam.
    </section>
    <section>
        <time>2810</time>A gdzie miałam suszyć? Tego się nie da wszystkiego opowiedzieć. Ale ja wierzę w cuda (płacz) <span style="font-weight: bold;">To o jednym takim cudzie Pani opowiedziała, jak się Pani nauczyła szyć na maszynie, chociaż pierwszy raz w życiu Pani... </span>Ja tylko Matkę Boską... bo tam nie było, że ty czegoś nie umiesz, wszystko musiałaś umieć. <span style="font-weight: bold;">Ale on też dobry był, w jakimś sensie dobry, że... </span>Tak, nie każdy był. Ja tu nawet mam historię, że aufzejerki były gorsze jak esmani. Na przykład, jak żeśmy plotły te warkocze, co tam one szyły te buty, to ja musiałam się zakłuć słomą i pamiętam, ten paluch to miałam do pół ropy.
    </section>
    <section>
        <time>2883</time>Trzeba było upleść 60 metrów, a ja uplotłam 20. Z tym że oni, bo oni poważali też odważnych i akuratnych, nie znosili, jak się ich okłamywało. No to przyszedł w nocy – a wszystko było zapisywane – i wywołuje mój numer. Bo oni tylko numerami, bo moje nazwisko to oni by nie wypowiedzieli. I mnie woła, i pyta mi się, dlaczego ja tak mało plotę. Ja nie powiedziałam, tylko ten paluch mu pokazuję. A on mówi, że jutro mam iść do rewiru (a rewir to był szpital taki) – <span style="font-style: italic;">czy pójdę? Ja mówię – Jawohl. No to – ? Hau ab. </span>Dobrze. Chcąc nie chcąc musiałam iść. I teraz ten rewir to były chyba cztery, pięć schodów do góry, ale to wszystko były baraki.
    </section>
    <section>
        <time>2957</time>I stoi lekarz, Sonntag się nazywał. A tu przede mną stoją piątkami, bo piątkami żeśmy musiały chodzić. Ale on tak, co która, to pobił, kopnął, zwalił z tych schodów. I tak słucham: jedna, że na serce choruje, druga, że na płuca choruje. Mówię – <span style="font-style: italic;">Jezu! Jak one mają takie choroby, to on z tym małym palcem mnie zabije, po co ja tu przyszła?! </span>Wreszcie kolejka na mnie, ja nic nie mówię. To był doktór Sonntag, ja pamiętam te nazwiska. I mu tylko pokazuję, a on – <span style="font-style: italic;">Komm, komm. </span>Taki był zadowolony. I co on zrobił? Tu musiałam trzymać ligninę, tu miał takie nożyczki, tu mi ściął, obdarł mi cały palec ze skóry pincetą, tu miałam dotąd żywe mięso i mi powiedział – <span style="font-style: italic;">Hau ab! </span>
    </section>
    <section>
        <time>3024</time>I teraz ja przez ten tłum przechodzę, a ta chyba siostra Sophie – ale to nie była więźniarka, to była zakonnica, Niemka – i ona to widziała. I przez te wszystkie dziewczynki leci i mnie szarpie – <span style="font-style: italic;">Komm, komm.</span> Mi tu zrobiła szybko opatrunek – ? Bo będzie to bardzo bolało. Czy pan wie, że on na drugi dzień przyszedł i wywołał mój numer, czy byłam w tym rewirze? Ja mówię, że byłam. <span style="font-style: italic;">Czy będę plotła więcej?</span> <span style="font-style: italic;">– Będę.</span> Guzik, bo znowu nas gdzie indziej przerzucili. Tak że różne rzeczy przeszedł.
    </section>
    <section>
        <time>3072</time>A już później, jak już nas wyprowadzili z tego obozu, to już to było, ten marsz śmierci to był gorszy jak te... Bo rok siedziałam w Straflagrze, cztery lata w Ravensbrück, a ten marsz śmierci, jak nas wyprowadzili, to był gorszy jak te pięć lat w obozach. Bo kto nie mógł iść, to zabili, kto nie mógł iść, strzelili. I tak to było. I tak aż doszłam do Schwerina. Na przykład miesiąc nie dostałyśmy chleba. Głód był nie z tej ziemi. Tylko taką chochlę takiej czarnej jakieś zupy, ale to było z piaskiem, to nie szło jeść. Ale chłopaki nam tam, bo myśmy miały kontakt z męskim obozem, te grypsy... To pod tym, co siedział esman... <span style="font-weight: bold;">Pod wieżą jakąś?</span> To ambona się nazywała. To on tam miał ten karabin maszynowy i były te reflektory. A odgrodzeni byliśmy kolczastym drutem od męskiego obozu i były maty z trzciny, tak że myśmy się słyszeli, tylko myśmy się nie widzieli.
    </section>
    <section>
        <time>3172</time>I tam się przerzucało jemu pod nosem. To tylko tak, jak żeśmy doszły, bo u nas był bardzo silny ruch oporu w Ravensbrück. Bardzo silny. To tylko żeśmy podleciały, bo nie wolno było – <span style="font-style: italic;">Tadek, jestem. Jeszcze nie, jeszcze nie, jeszcze nie... Już!</span> Rzuciłyśmy i żeśmy uciekały. Mam go nawet na zdjęciu też, jak już zeznaje. <span style="font-weight: bold;">Czyli przeżył też ten Tadek?</span> Przeżył. Tylko ich później wywieźli do Sachsenhausen. <span style="font-weight: bold;"> A w ogóle śmiertelność była duża wśród kobiet? </span>Tak... Tak, bo dużo dostawało, przecież tam i dzieci były. <span style="font-weight: bold;">Niech Pani opowie o tych dzieciach.</span> Przecież kobiety były aresztowane, które były w ciąży i one nie wiedziały, że są w ciąży nawet.
    </section>
    <section>
        <time>3234</time>I do pół roku ciąży to były u nas w obozie i musiały pracować tak jak wszyscy. A po pół roku je zabierali. Ale dokąd, ja nie wiem. Ja już ich więcej nie widziałam. A później te dzieci się rodziły u nas. I był taki doktór, Rosenthal się nazywał. On był rudy. I przy nim była więźniarka Gerda, Niemka. Jak te dzieci się rodziły, to ona je zaduszała. I to doszło do Ojca Świętego. To wtedy ten lekarz gdzieś, już go więcej nie było, a ją wywieźli do Oświęcimia i pewno tam ją wykończyli. Tak że później te dzieci rodziły się. Ale to były żywe trupki pociągnięte skórą. To było coś okropnego.
    </section>
    <section>
        <time>3305</time>A ja leżałam na bloku IX, bo miałam zapalenie opłucnej i wodę na płucach. A przez ścianę to były te dzieci maleńkie. One nie miały tych becików, tylko były owijane w te chusty po tych Rosjankach, po tych Ukrainkach, te chusty wełniane były. I jak ja tam leżałam, bo ja długo tam leżałam, to pamiętam, przez ścianę te dzieci leżały, to one były, tam była aufzejerka i dwie chyba więźniarki z tymi dziećmi. Ale one musiały iść na apel. To aufzejerka zakluczała ten pokój i te dzieci na noc zostały same. A ja przy tej mojej chorobie to miałam chyba 40, 42 temperatury wysokiej.
    </section>
    <section>
        <time>3374</time>A te dzieci całą noc płakały, tam nikt nie mógł do nich dojść. Więc ja, jak leżałam w dzień i te dzieci nawet nie płakały, to ja w tej gorączce słyszałam – <span style="font-style: italic;">Łaa, łaa... </span>Później było tak – kobieta urodziła dziecko, dziecko zmarło. Druga urodziła, to zmarła, a dziecko zostało. To ta, co to dziecko jej tego, to karmiła, bo przecież pokarm był. Ja z Ravensbrück miałam jechać i zeznawać, że to nie ich matki. I ja nie pojechałam. Bo one te dzieci wykarmiły i jak już tutaj się Rosjanie zbliżali, to przyjechał Szwedzki Czerwony Krzyż i te matki z tymi dziećmi zabrał. To ja miałam później, bo te dzieci się chciały ze mną spotkać, to ja miałam im powiedzieć, że – <span style="font-style: italic;">Nie twoja matka cię wykarmiła. </span>
    </section>
    <section>
        <time>3450</time>Ja nie pojechałam, tego nie powiedziałam. Wykarmiła, byłaś matką i dobrze. Straszne rzeczy były. A były też takie dzieci trzyletnie, czteroletnie, to musiały z nami stać na apelu. A tu 20 stopni mrozu. <span style="font-weight: bold;">Jakby Pani mogła dokończyć ten temat związany z dziećmi – mówiła Pani, że trzy, czteroletnie dzieci to co? </span>Trzy, czteroletnie dzieci były, z tym że, jak wybudowali ten ? Industrie Hof, czyli tę szwalnię, to te dzieci były na starym obozie. Ja nie wiem, czy to były cygańskie dzieci, czy to były żydowskie dzieci. A ponieważ później pracowałam w takim magazynie, gdzie przychodziły z Warszawy przepiękne rzeczy – buty – myśmy to wszystko musiały tam... butów to jak się wysypało, to i trzeba było... nowiusieńkie buty, eleganckie.
    </section>
    <section>
        <time>3521</time>Jak żeśmy się warszawiankom pytały, bo to była firma Leo chyba, to była najeleganciejsza firma w Warszawie. <span style="font-weight: bold;">A nie Mieczysław? </span>A może Mieczysław, ja już nie pamiętam. To myśmy całą kolumnę męską ubrały w te buty. I pięć par miałam na drogę, a w jednych przyjechałam. Bo gdzie mnie zabolało, to wycinałam, żeby iść dalej, bo jak nie mogłam iść, to zastrzelił. I wyobraźcie sobie panowie, wychodzimy z tego obozu... właściwie nie chciałyśmy wyjść. I tak chyba była północ, ale gotowe do wyjścia, ubrane wszystko i spałyśmy u góry, bo młode zawsze u góry, a starsze panie na dole. Wyciągnięte, gotowe. Jak wleciały te aufzejery, te psy nas nie wywąchały –<span style="font-style: italic;"> Alles! Raus!</span> Ale te psy nas tam nie wywąchały i poszły.
    </section>
    <section>
        <time>3589</time>I tak leżymy, ja mówię – <span style="font-style: italic;">Słuchajcie, tyle lat żeśmy przesiedziały. Jak oni ten obóz w powietrze wypuszczą, to razem z nami.</span> To w ostatniej chwili żeśmy się zerwały i już ten gwar tak ucichał, uciszał się, bo to nie, że to od razu wyszło i się maszerowało, tylko co kawałek, co kawałek. A na dole były magazyny i tam pracowali chłopaki nasze. I nam napisali, że tam w beczkach – to były beczki blaszane – że tam jest syrop biały. I nam deski – bo to tylko z deskami był ten płot – wyrwali trzy deski, żebyśmy mogły przejść i myśmy tam przechodziły i tego syropu... I z tą miską tego syropu wyszłam z obozu. Ale jak żeśmy wychodziły, to dostałyśmy paczki z Szwedzkiego Czerwonego Krzyża. Ale to nie wszystkie, to myśmy miały takie szczęście.
    </section>
    <section>
        <time>3666</time>To jedna paczka na piątkę, bo piątkami się szło. Ale te paczki były ciężkie. I teraz wyszłam z tego obozu z tą miską tego syropu, a tutaj niemieccy żołnierze pod tym płotem – obrośnięci, leżą, śpią. No to znowu zatrzymali nas. Od razu ten jeden po polsku się odzywa –<span style="font-style: italic;"> Dziewczynki, a nie macie chleba? Bo my już tydzień czasu nie jemy i nie pijemy.</span> To ja mówię – <span style="font-style: italic;">Chleba nie, bo my miesiąc chleba nie widziały.</span> Ale ten syrop mu dałam. Ja mówię – <span style="font-style: italic;">A skąd pan po polsku mówi? – No bo ja Ślązak. – No to masz.</span> I jak nam ten pierwszy postój zrobili, dopiero jak żeśmy otwarły, tośmy się podzieliły. Bo wszystko to były konserwy, były takie te suchary, mleko w proszku, pamiętam, czekolady takie grube były.
    </section>
    <section>
        <time>3739</time>To jak kawałek czekolady zjadłam, to nie potrzebowałam cały dzień jeść. I teraz idziemy, idziemy i otworzyłyśmy jakąś puszkę. I jedna z moich koleżanek z piątki, bo piątkami żeśmy szły, coś jej się stało i koniec – dalej nie mogła iść, lała się, ani nie mówiła, czy ją coś boli, czy jak, czy co. I prosimy ją, błagamy – <span style="font-style: italic;">Renia, bo cię zabiją. </span>Nic. No te drugie to pobrały te jej, a myśmy ją tu schwyciły, bo myśmy nie zostawiły. Podchodzi do nas trzech esmanów –<span style="font-style: italic;"> Was ist ?.</span> Wszystko poszło, a my zostały na końcu. Więc my mówimy, że dostałyśmy, ona zjadła i coś jej jest.
    </section>
    <section>
        <time>3804</time>To mamy ją zostawić, a my mamy dołączyć. A my mówimy – <span style="font-style: italic;">Nie, jej nie zostawimy. Jak zostaniemy, to wszystkie</span>. I ten jeden tak po twarzy nam poświecił tą lampką, to pamiętam, jak on mówił – <span style="font-style: italic;">? Das ist alle junge Mädchen.</span> <span style="font-style: italic;">To są same młode dziewczyn</span>y. I kazał nam dalej iść, nie rozwalił nas. Jak byśmy ją zostawiły, to by ją rozwalił. Ona ze mną do Poznania wróciła, ona była aż zza Lublina. <span style="font-weight: bold;">Czyli potem się jej polepszyło?</span> Tak. Co to było, ja nie wiem, czy ona się zatruła czymś, czy jak, czy co to. <span style="font-weight: bold;">Ale też pewnie pod koniec wojny ci esmani, żołnierze już byli troszkę tacy...</span> Proszę pana, szedł przy nas esman z psem i stale przy naszej piątce. A myśmy klęły Hitlera, tych Niemców, tak żeśmy klęły. A on stale z tym psem przy nas.
    </section>
    <section>
        <time>3872</time>I on jeden dzień po polsku do nas mówi, że jak teraz będzie postój gdzieś w lesie, to się mamy odłączyć, on z nami. Ale jak przyjdą Amerykanie, żebyśmy powiedzieli, że on nam uratował życie. A ja się pytam – <span style="font-style: italic;">A skąd pan po polsku tak umie? </span>A on mówi – <span style="font-style: italic;">Bo ja jestem Ukraińcem. – Uuu! Jak ty jesteś Ukraińcem, to tylko wiej.</span> A prowadzili nas piątkami po sto w grupie i esmani z psami dookoła. Pamiętam, jak raz nam zrobili postój i żeśmy się położyły, ja zasnęłam. Tak zawsze mnie w środek brały, bo ja byłam po tym zapaleniu opłucnej i miałam wodę na płucach. I co tydzień mnie wołali do rewiru i prześwietlali. Tylko jeszcze miałam na tyle silny organizm, że ta woda mi opadała.
    </section>
    <section>
        <time>3941</time>A taka leżała w tym szpitalu więziennym – ja na pierwszym piętrze, a ona tak leżała – i też miała to, tylko jej ta woda nie opadała. I przyszedł esman i niestety – na blok X i do gazu. Jak po nią przyszli z noszami (to jak z noszami, to już wiadomo), to ona krzyczy – <span style="font-style: italic;">Mnie bierzecie, a jej nie bierzecie, a ona tak samo choruje jak ja!</span> Czy pan rozumie? Bo jej ta woda nie opadała. A nie leczyli tego. A ja jeszcze miałam na tyle silny organizm, że jakoś ten organizm... Więc ja mówię, że ja wierzę w cud. Ludzie są niewierzący – wasza sprawa, mnie to nie obchodzi, wierzysz, nie wierzysz. Ale ja wierzę. To, co ja przeszłam, to ja wierzę w cuda. <span style="font-weight: bold;">A blok X to już była taka umieralnia? </span>To już tak, to już było do gazu i... <span style="font-weight: bold;">Tam byli ciężko chorzy, tacy, którzy już... </span>Tak, po jednej stronie to były te, co dostały na tego, to straszne, to numery to miały na plecach.
    </section>
    <section>
        <time>4015</time>Nago siedziały w tym bloku. Ja akurat leżałam na te zapalenie opłucnej i miałam łóżko przy oknie na ten blok X. Jak ja widziałam, jak oni zajechali ciężarowymi samochodami, one były tak chore, to ci esmani to jeden brał za ręce, drugi za nogi i tak rzucali, tak rzucali. I odjechali. Jak już je tam wyładowali, przyjechali po następne. A taka była doktór Chojnacka z Poznania, ona już nie żyje, Celinka. I ja mówię do niej <span style="font-style: italic;">– Pani doktór, ja wszystko widziałam. Całą noc się nudziłam. Jezus, teraz chyba po nas też przyjadą. </span>I ona mi później dała inne łóżko, że już nie oglądałam tego. To były straszne rzeczy... <span style="font-weight: bold;">Czyli wywozili te chore psychicznie i te chore... </span>
    </section>
    <section>
        <time>4089</time>Tak, na gruźlice, nieuleczalne te. Bo ja mówię tak, że dzisiaj nasza służba zdrowia to jest drugi obóz koncentracyjny, bo tam, jak człowiek chciał iść do lekarza, to lekarz przyjął, on nie powiedział – <span style="font-style: italic;">Ja cię nie przyjmę.</span> Ale kto miał szczęście – albo pomógł, albo wysłał do gazu. Niejeden jeszcze mógłby żyć. No ale nie miał humoru, to... A ja zawsze miałam to szczęście, że jakoś... Przyszedł co miesiąc, jak leżałam, bo pamiętam, zachorowałam 24 października na te zapalenie opłucnej, później wodę dostałam na płucach i leżałam do 17 stycznia. To na święta Bożego Narodzenia, to mnie wypuścili na blok, ale dostałam termometr, żeby mierzyć temperaturę, a ja jednak zawsze miałam tą temperaturę 38.
    </section>
    <section>
        <time>4171</time>A włosy jak mi urosły – nam nie wolno było ścinać włosów – to jak tak zrobiłam ręką, to po tych, przecież ja trzy tygodnie 40, 42 miałam temperatury, to całe te mi wychodziły. Ale ja po tych świętach poszłam znowu, bo mi powiedzieli, że jak tylko ?, żebym zaraz przyszła. To na nowo. A co miesiąc przychodził doktór Sonntag na taki blok, normalnie karty były jak w szpitalu, opis choroby. Przychodzi po mnie ta doktór Chojnacka i mówi – <span style="font-style: italic;">Wiesz co? Musisz stanąć przed Sonntagiem. Ale się nie odzywaj, wszystko ja będę mówiła. Tylko, żebyś się nie potknęła, żebyś prosto stała. </span>Ale musiałam się ubrać.
    </section>
    <section>
        <time>4227</time>Jak ja się ubrałam, to dopiero poczułam, jaka jestem słaba. To jak szłam po tym korytarzu tam do niego, do tego pokoju, to ona mówi – <span style="font-style: italic;">Przystań, powietrza weź. </span>Znowu kawałek. –<span style="font-style: italic;"> Przystań, powietrza... I prosto stój i się nie odzywaj. </span>Teraz, weszłam, musiałam się zameldować – <span style="font-style: italic;">Herr Doktor, Ich bin ? numer</span>. On patrzy w tą moją kartę – raz na mnie, raz tu w tą kartę. A ja tak sobie mówię – <span style="font-style: italic;">Tutaj teraz co będzie dalej ze mną? </span>A ta mu trajluje nie z tej ziemi, ja nawet nie wiedziałam, co ona mówiła. I tak, że w końcu mi powiedział – <span style="font-style: italic;">?.</span> Ja mówię – <span style="font-style: italic;">To jestem uratowana</span>. Czy to nie cud? <span style="font-weight: bold;">Czyli on w zasadzie mógł wydać wyrok na Panią? Mógł powiedzieć – blok X.</span> Tak, tak. <span style="font-weight: bold;">A ta doktór to była ta Polka, ta Chojnacka?</span> Z Poznania.
    </section>
    <section>
        <time>4296</time>Ona pracowała u Cegielskiego. <span style="font-weight: bold;">Czyli takie dobre anioły też się zdarzały? </span>Tak. Bo to były normalnie więźniarki, a nad nimi później był taki lekarz esman, który przychodził raz w miesiącu na taką kontrolę i przeglądał wszystko. <span style="font-weight: bold;">A kto to były te aufzejerki?</span> Aufzejerki to byli tak jak esmany. Tu był esman, a u nas była aufzejerka. <span style="font-weight: bold;">Czyli to nie były esesmanki, tylko to były strażniczki, rodzaj takiego kapo, ale nie spośród więźniów wybierana, tylko była...</span> Ona była normalnie umundurowana tak jak esman, z tym że one nie miały płaszczy, tylko miały takie czarne peleryny i spódnice, spodnie i takie dotąd buty, te furażerki. I broń miały. I swojego psa miała.
    </section>
    <section>
        <time>4363</time><span style="font-weight: bold;">Czyli one, tak jak Pani mówi, to często, mam wrażenie, że one były gorsze niż ci esesmani? </span>Tu piszą. Tylko oni lubili ludzi odważnych. Na przykład, jak brali na te pseudomedyczne (to mam też tu te zdjęcia), to pamiętam, z nami pracowała, to były tak – dwie siostry i bratowa. A one, Bogu ducha winne, tylko ich brat był sędzią i on był w ruchu oporu. I po niego przyszli, a że jego nie zastali, to je zabrali wszystkie. I teraz tak – jedną operowali na nogi, drugą operowali na nogi, a później jeszcze rozstrzeliwali je. A ta Michalina, ona była taka odważna i mówi – <span style="font-style: italic;">O nie, ja się nie dam kroić.</span> Ja mówię –<span style="font-style: italic;"> Nie bądź taka mądra, co zrobisz?</span> – <span style="font-style: italic;">No, pójdę do komendanta</span>. Poszła! Przyjął ją i ona mu powiedziała – <span style="font-style: italic;">Panie komendancie, jeżeli mam karę śmierci, to proszę mnie rozstrzelać na miejscu, ale kroić się nie dam. </span>
    </section>
    <section>
        <time>4449</time>Ani jej nie kroili, ani jej nie rozstrzelał, przeżyła. A one co? Już nie żyją, bo przecież co oni tam pakowali w te nogi: szmaty nasączone benzyną, piasek, kamienie. To zaszywali, później rozpruwali, znowu... To straszne rzeczy. Jak ja tak słyszę o tym Oświęcimiu, ja mówię – <span style="font-style: italic;">Dajcie wy mi święty spokój</span>. Oni byli na polskiej ziemi i Ruskie przyszli, wypuścili ich i tu każdy im podał czy kawałek chleba, czy pić, czy co. A nas pędzili – to były te marsze śmierci – aż do Schwerina. <span style="font-weight: bold;">A jak to było z tą chorobą, jeszcze chciałem wrócić, bo Pani skąd się nabawiła tej choroby? </span>Ja dostałam zastrzyk tu, w to miejsce, ja mam tu ślad. Ja nie wiedziałam, co to jest za zastrzyk.
    </section>
    <section>
        <time>4517</time>A mi wszczepili flegmonę, więc ja byłam cała w ropie. A ponieważ kroili te nogi, więc bałam się iść do lekarza. Więc jak ja byłam tu cała w ropie, to już nie mogłam usiedzieć, a trzeba było tutaj szyć, bośmy podszywały później płaszcze futrami – esmańskie płaszcze. To trzeba było siedzieć, te płaszcze przecież ciężkie były, te futra i to. To zawsze do ubikacji to mi rozrywały na pośladkach te rany i przykładały mi zimnymi szmatami. To mi trochę ulżyło. Ale za jakiś czas, jak ta ropa naszła znowu, tak długo, aż na apelu zrobiło mi się słabo. To już musiały mnie odprowadzić na rewir. No to leżałam znowu na tym rewirze. To pierwszy raz tylko w prześcieradle.
    </section>
    <section>
        <time>4589</time>To pamiętam, wchodziłam do wanny i tam potąd leżałam we wodzie, nie wiem, ile minut. Ale ta woda to nie była czysta woda, nie wiem, co tam było. I wychodziłam z tego, oni po mnie przyszli, żeby wyjść. I maść – ale maścią musiałam się smarować sama. I nawet koszuli nie miałam, tylko mnie owinęli w prześcieradle i tak w tym prześcieradle siedziałam. To jak mnie wypuścili stamtąd, to byłam obandażowana dotąd i całe nogi. Ja mam ślady jeszcze po tym. Tak, to są ślady. <span style="font-weight: bold;">Ale ta flegmona to było też w ramach eksperymentów medycznych? </span>Tak. <span style="font-weight: bold;">Czyli Pani też jest ofiarą tych eksperymentów?</span> Tak. Tylko ja za późno, to za późno dopiero doszli do tego.
    </section>
    <section>
        <time>4654</time>Tak że te pierwsze, co miały te nogi operowane, to one były w Ameryce chyba 9 miesięcy. Tam ich badali, bo oni byli ciekawi, co tego. I one dostały bardzo wysokie odszkodowania. A ja dostałam też, ale już nie to, bo to już było po czasie. I nie byłam tak okaleczona jak te – one już nie żyją. <span style="font-weight: bold;">Czyli wskutek tej flegmony wstrzykniętej potem Pani zachorowała na...</span> To był ciąg dalszy. A ja nie wiedziałam, to dopiero wyszło później. <span style="font-weight: bold;">A gdyby mogła Pani jeszcze opisać, jak wyglądał taki – na pewno w tym obozie było wszystko bardzo uporządkowane, była dyscyplina – jak wyglądał taki dzień obozowy od rana do wieczora, taki porządek dnia?</span> O czwartej rano była syrena. Na rano żeśmy dostały czarną kawę, taką lurę i kawałek chleba wieczorem.
    </section>
    <section>
        <time>4732</time>No to jak pan wieczorem zjadł, a był głód, to nie było na rano. A jak pan zostawił na rano, to albo ukradli, albo jeszcze myszy zżarły, bo i myszy też po nas latały. I to był ? Zählapel, później był drugi apel – to był apel, już co ? kolony odchodziły do pracy. Bo wychodziły poza obóz przecież, to na wartowni, aufzejerka jak wyprowadzała, to miała przepustkę, to on odliczył tyle i tyle, i jak wracała, to on znowu liczył tyle i tyle, bo tam zdarzały się i ucieczki. Ale gdzie tam uciekać. To tak wyglądało. A myśmy pracowały po 12 godzin. Pamiętam, taka była jedna, to była ? Oberaufseherin, czyli ta nad wszystkimi.
    </section>
    <section>
        <time>4811</time>I ona jak latem, to zawsze nam zabierała obiad za jakąś karę, nie było obiadu i musiałyśmy maszerować dookoła i śpiewać. Myśmy się już tak wściekły, bo przecież po niemiecku nie umiałyśmy śpiewać, to po polsku jak my zaśpiewały „Hej, kto Polak.”, później „Hej, strzelcy wraz”, a że młode byłyśmy, to śpiewałyśmy ładnie na głosy. To jej się to tak podobało, że przysyłała nam te Polizei Lager, żebyśmy jeszcze śpiewały. A ona nie wiedziała, co my śpiewamy. A jak koło kantyny esmańskiej przechodziłyśmy, to esmani otwierali okna i patrzeli co dzień. A ja mówię – <span style="font-style: italic;">No, teraz to nas głodem zamorzą. </span>Ale nie, nie naskarżyli na nas. Tam przecież byli folksdojcze ze Śląska, przecież byli Ślązacy. Tak że to różnie było.
    </section>
    <section>
        <time>4878</time>Tylko, jak człowiek taki już udręczony, umęczony, to już później szedł na całego, to mu było obojętnie – albo wygram, albo przegram, albo przeżyję, albo zginę. Tak to było. <span style="font-weight: bold;">Czyli ta śmierć cały czas gdzieś była blisko?</span> Tak. Na przykład alarm ? Feuerlärm, to ryczą te syreny, oni tam obozu przecież nie bombardowali, ale momentalnie światła wszędzie wygaszone, wszędzie ciemno, esmani w hełmach. A my co? Myśmy się cieszyły, bo jak nie było światła, to myśmy się położyły na te stoły, na te skóry i żeśmy spały, odpoczywały. I gdzieś blisko musiała ta bomba rąbnąć, że poczułyśmy taki lekki ruch tego baraku w nocy. I te wariatki się wystraszyły i uciekały przez okno.
    </section>
    <section>
        <time>4966</time>Czy pan wie, co się robiło? A ja nie, ja leżałam na tym stole, mówię – <span style="font-style: italic;">Gdzie ja polecę?</span> A ci esmani – ? <span style="font-style: italic;">Schnell! </span>I zaczęli, ale w powietrze strzelali. Te się wystraszyły, znowu z powrotem przez te okno, pokaleczone, poobijane. Ja mówię – <span style="font-style: italic;">Toście miały szczęście, że w was jeszcze nie strzelali. Bo miał prawo, nie?</span> <span style="font-weight: bold;">A jak to było, bo w obozie poza Polkami były inne narodowości, tak?</span> Tam były wszystkie narodowości. Tam były Niemki, Żydówek u nas nie było. Jak ja przyjechałam, 1941 rok, lipiec, to był jeden blok Żydówek, ale ich wywieźli i więcej już nie było Żydówek u nas. To były różne narodowości, tylko najgorzej były traktowane Polki.
    </section>
    <section>
        <time>5033</time><span style="font-weight: bold;">Ale Was nie mieszano narodowościami? Miałyście własny blok? </span>Tak, to były bloki. I później, jak powiększali ten obóz, to – ja później pokażę – przy tym więzieniu, przy tym bunkrze, to tam wyrąbali w murze przejście i tam było kilka bloków. I nas wszystkie Polki tam i Ukrainki, Rosjanki, pamiętam, były nawet ?. A nam się nie wolno było modlić. I tam my, jak latem, to za tymi blokami te starsze panie odprawiały te msze święte w niedzielę i myśmy się modlili – Polki swoje, Rosjanki, swoje, Ukrainki tamte, Jehowy też swoje. A tutaj tamten Lager Polizei to była Niemka, komunistka, która, jak tylko Hitler doszedł do władzy, tak była aresztowana.
    </section>
    <section>
        <time>5114</time>Jak myśmy się modliły, a szły aufzejerki z psami, to ona nam dawała znak, że idą aufzejerki. To myśmy się wtedy rozlatywały, bo nie wolno się było modlić. <span style="font-weight: bold;">Ale jak ta modlitwa wyglądała?</span> To te starsze panie, tak jak ksiądz odprawiał, tak one mówiły. <span style="font-weight: bold;">To były takie ciche msze bez księdza?</span> Tak, bez księdza. Raz tylko, to słyszałam, bo nie widziałam tego, że udało się tam którejś tą hostię wnieść do obozu. <span style="font-weight: bold;">Ale to po łacinie było wtedy? No bo msza była łacińska wtedy.</span> Nie, po polsku. Były starsze, pamiętam, była sama inteligencja. Ja tak słyszę, jak oni tutaj, ojej, ten Holokaust, z tym Oświęcimiem, mówię – <span style="font-style: italic;">Już przestańcie, bo już na nerwach, naprawdę. Wszędzie był Holokaust, wszędzie gazowali, wszędzie rozstrzeliwali i co to robić taki, że tylko Oświęcim, Auschwitz. </span>
    </section>
    <section>
        <time>5197</time>A nasi są winni, bo oni teraz mówią, że to polski obóz był, Polacy. A jak mówili – <span style="font-style: italic;">Auschwitz. </span>Te nasze – <span style="font-style: italic;">Nie żaden Auschwitz, bo to Oświęcim.</span> Masz, a ci zaraz wykorzystali. – <span style="font-style: italic;">A widzicie, mądrale</span> – mówię – <span style="font-style: italic;">nie znacie Szwabów.</span> <span style="font-weight: bold;">A co pomagało Wam czy Pani tak przeżyć?</span> Od 1943 roku, więc miałam tak – moja mama mi przysłała paczkę, jeszcze paczek nie było, nie wolno było. I ta moja mama mi przysłała paczkę – z czym? Ze swetrem i z ciepłymi majtkami, co sobie zrobiłam na drutach z wełny jeszcze w domu. I teraz przyszła ta Lagerläuferin, a jak ona przychodziła, to przeważnie wywoływała, to szło się na śmierć.
    </section>
    <section>
        <time>5261</time>Przyszła i... po mnie. A miałyśmy wtedy fajną aufzejerkę taką. I ta aufzejerka z nią przyszła do mnie i mówi, żebym się ubrała, że mam z nią iść. Ja mówię –<span style="font-style: italic;"> Koniec. To jest koniec ze mną.</span> No i idziemy. I kieruje... jak to się nazywa? To też było takie, ale w tej chwili mi ucieka, bo już za dużo... gdzie były te nasze rzeczy. Ja mówię – <span style="font-style: italic;">Ojej! To chyba idę na wolność? </span>Ja tu zachodzę, a tam pracowały przy tym ? bibelforszerki. One panu nic nie dały, one były tak uczciwe. Bo tam Polki to – <span style="font-style: italic;">Masz tu, podpisz</span>. A one nie, nie dały się... i nie wzięły igły do szycia co na front. No więc zobaczyłam ten swetr i te majtki, musiałam podpisać, że odebrałam. Ale ja tego nie dostałam.
    </section>
    <section>
        <time>5334</time>Aha, i jeszcze tak, pamiętam, że to już było zimno, bo już nam te ? jaki dali. Fajną miałyśmy aufzejerkę, a nie założyłam chustki, a ona mówi – <span style="font-style: italic;">Deine Kopftuch. Twoja chustka.</span> To założyłam. I tak że tego nie dostałam. Teraz co? Mam ten list ostatni, miałam więcej, ale wyrzuciłam, bo czy ja wiedziałam, że po tylu latach będzie to jeszcze komuś potrzebne? I tam w tym liście był druk, że jest kantyna na miejscu i w tej kantynie mogę sobie tam dokupić. Więc zaczęli mi słać pieniądze. To cała rodzina się składała, ja miałam tam tych pieniędzy więcej, to mnie zawołali, pieniądze przyszły, podpisałam, ale ja tych pieniędzy nie dostałam. Przecież Niemcy mi powinni wrócić te pieniądze, oni są mi winni pieniądze.
    </section>
    <section>
        <time>5407</time>Ja nie dostałam tych pieniędzy, tylko musiałam podpisać, że odebrałam. A w tej kantynie to mogłam tylko kupić pastę do zębów i szczoteczkę. A jak byłam już na ? Industrie Hof, w szwalni, to ja się nie przedostałam na ten stary lager, bo nie wolno mi było tam iść, bo to już pod Dachau podlega. A ja nie mogłam napisać do domu – <span style="font-style: italic;">Nie przysyłajcie mi pieniędzy.</span> Więc była taka ? kolona, takie komando nasze dziewczyn, chyba ich było 20. I one jeździły gdzieś 30 kilometrów za obóz do jakiejś prywatnej szwalni. I one tam źle nie miały. I tam pracowali jeńcy wojenni, żołnierze, którzy do niewoli się dostali. I one nam przeszwarcowywały listy. Ja taki list napisałam, żeby mi pieniędzy nie przysyłali, bo to jest nieprawda, ja tu nic nie mogę kupić – <span style="font-style: italic;">Więcej pieniędzy mi nie przysyłajcie. </span>
    </section>
    <section>
        <time>5478</time>Ale nie zaadresowałam do mamy, tylko do cioci. I napisałam w liście, żeby mama czasami sąsiadkom nie mówiła, że ja taki list przysłałam. Jakoś ten list szczęśliwie doszedł. I ciocia później mamie po cichu ten list dała i już tych pieniędzy mi więcej... I Niemcy mi są winni jeszcze pieniądze. <span style="font-weight: bold;">A to sprytnie, bo prawnie oni mają dokument, że Pani podpisała, że Pani odebrała.</span> A no właśnie! <span style="font-weight: bold;">Pani mówiła o tym starym i nowym obozie. Stary obóz podlegał pod Dachau, a nowy podlegał pod...? </span>Nowy podlegał pod Dachau, te wszystkie szwalnie. I tam później był magazyn, co zwozili – jak mówiłam – te buty, to wszystko. A tutaj obok pracowało męskie komando. I mieli bardzo dobrego kapo, on był z Jugosławii, nie był zły.
    </section>
    <section>
        <time>5552</time>I myśmy całe komando ubrały w buty eleganckie. To on tak stanął pod naszymi oknami, niby że pilnuje nas, a później chłopaki mówią – <span style="font-style: italic;">Ale dla niego też dajcie, bo on jest dobry. – To który numer on ma?</span> To my poszukały, też my mu dały. Tak że całe komando żeśmy obtego. <span style="font-weight: bold;">Czyli nowe komando podlegało pod Dachau... </span>Szwalnie. <span style="font-weight: bold;">A stary obóz?</span> Pod SS. <span style="font-weight: bold;">Czyli lepiej było na starym czy na nowym? </span>No... tyle że nas już nie męczyli tymi... bo tam na starym obozie to się działy dantejskie sceny. Na przykład, jak byłam jeszcze na starym tym, a przyszłam z nocki, to miałyśmy taką aufzejerę, ja myślałam, że my ją udusimy. Z nocki się przyszło, człowiek się położył zmarznięty, bo to apel był jeden, drugi, a ona – <span style="font-style: italic;">Alles, aufsehen! </span>
    </section>
    <section>
        <time>5623</time>Musiałyśmy się ubrać i na nowo nas liczyła. Cośmy się rozebrały, za pół godziny –<span style="font-style: italic;"> Alles, aufsehen!</span> A później już obiad był, to już... to człowiek nerwowo nie wytrzymywał. <span style="font-weight: bold;">Czyli ten stary obóz był gorszy, bo była tam gorsza ta obsługa czy warunki mieszkaniowe, bytowe były gorsze?</span> Nie, tam były bloki bardzo ładne, bo ten obóz był budowany w 1938 roku. I dookoła były trawniki i było kwiatami wysłane. I tam kwitła ta szałwia czerwona. A światła to były tak jak w parku takie te kule duże, to się paliło. A tam, gdzie myśmy poszły, to już nie bezpośrednio, bo to były: blok i sztuby. I do sztuby pan wchodził bezpośrednio z dworu.
    </section>
    <section>
        <time>5696</time>Do tej ubikacji trzeba było kawałek lecieć poza blok. I takie były szpary pomiędzy deskami, bo to już było prędko wszystko budowane. Bo to wszystko szło do wojska, tam była i tkalnia – tam tkali przecież te flanele na koszule męskie dla wojska. Później, była jedna szwalnia, druga szwalnia, co szyły to. A u nas było ?. I szyłyśmy znowu te. A ? to przeważnie Rosjanki tam były, to te skóry naciągały z królików takich popielatych na te deski, suszyły, przez to my miały ciepło, bo to schło. I oni to później podszywali te anoraki, to szło pod te bluzy do czołgów. I w te kapoce i dotąd tu.
    </section>
    <section>
        <time>5786</time>To ci w tych czołgach to mieli ciepło, bo przez skórę im nie przeszedł wicher. Tak że różne rzeczy się tam robiło. <span style="font-weight: bold;">A mówiła też Pani o tym, że część więźniarek to były kryminale, a część polityczne.</span> Były prostytutki, były Cyganki, były ? bibelforszerki, czyli Jehowy. Później, zielone winkle to były kryminalistki. A prostytutki miały czarne te winkle. I Cyganki też miały czarne. Bo Cyganka nie pracowała. A były ładne Cyganeczki. <span style="font-weight: bold;">A czemu nie pracowała Cyganka?</span> Bo Cygan przecież nie pracował na wolności, a w obozie musiała pracować, to one dostawały wszystkie czarne winkle. <span style="font-weight: bold;">A jak ktoś miał czarny winkiel, to było lepiej czy gorzej? </span>Gorzej, bo to prostytutki też. <span style="font-weight: bold;">Czyli trudniej było im przeżyć w związku z tym? Były bardziej wykorzystywane? </span>Nie, nie. Wszyscy – Niemcy, nie-Niemcy – wszyscy dostawali równe porcje.
    </section>
    <section>
        <time>5872</time>Z tym że, jak żeśmy niosły kotły na nasze bloki i przeważnie ? pelki, czyli w mundurkach kartofle, to na tych sitach. To Ukrainki i Rosjanki czatowały za blokami i na nas napadały, i ? trepami nam ? I zabierały nam te kotły nasze z tym jedzeniem i z tymi ziemniakami na swoje bloki, tak długo, aż je wzięli za druty kolczaste, bo nie mogli dać rady, bo to jest dzicz. I my się nie litujmy nad tymi Ukraińcami, bo to jest dzicz, to już z obozu. Dlatego, jak mówię, jak ten nam powiedział esman, że on jest Ukraińcem, to my szybko uciekły do drugiej grupy, żeby... <span style="font-weight: bold;">Czyli tak naprawdę to żeście miały te czarne trójkąty czy nie miały, to jakie to miało dla nich znaczenie? One nie dostały mniej jedzenia... </span>
    </section>
    <section>
        <time>5945</time>Nie. <span style="font-weight: bold;">...nie były gorzej traktowane? </span>Wszyscy równo dostawali. <span style="font-weight: bold;">A były gorzej traktowane przez to, że miały czarne? </span>Nie! Skąd. <span style="font-weight: bold;">To była tylko taka informacja dla esesmanów, że to są prostytutki? </span>Tak. I one miały swoje bloki. Każdy miał swój, Polki miały... nas było najwięcej, bo nas chyba było w tym obozie, ile ja pamiętam, 100000 chyba było nas kobiet, a połowę z nich to były Polki. Przeważnie polityczne, bo tam innych Polek nie było. Tam nie było z czarnymi winklami, bo ? bibelforszerki miały liliowe, kryminalistki miały zielone, a Polki przeważnie czerwone, polityczne. I wyobraźcie sobie panowie, że ja pisałam do Arolsen, bo tam jest takie muzeum czy coś takiego.
    </section>
    <section>
        <time>6011</time>I tam napisałam, żeby oni mi przysłali potwierdzenie mojego siedzenia w obozie. Bo tu chodziło o tą rentę wojenną. A oni mi przysyłają i ja nie pamiętałam, czy ja do tego obozu przyjechałam 26 lipca czy 27. Ja napisałam, że nie pamiętam, ale mój numer taki i taki miałam. I ja mam tą odpowiedź, że on, ten numer, został wydany 27 lipca. Tylko oni nie wiedzą komu, bo esmani palili dokumenty dwa dni i dwie noce. I moje dokumenty spalili też. Ale mój numer wiedzieli, że... Dopiero jak ja się zgłosiłam, to... I teraz taki, który nie był wcale, a wiedział i się podszył... ale ile takich dzisiaj jest w naszych szeregach? <span style="font-weight: bold;">A jak to było w Waszej grupie, na przykład na Waszym bloku? Czy była jakaś między Wami, więźniarkami, jakaś hierarchia, że na przykład starsze to miały więcej do powiedzenia niż młodsze? </span>Nie.
    </section>
    <section>
        <time>6093</time>Te starsze panie, one nie wychodziły poza blok do pracy, bo one robiły na drutach skarpety. Dostały wełnę i one popielate takie skarpety, to też szło do wojska. Ale chłopcy nam dali, żeby szale im przysłać, potrzebowali tam. To ja mówię do tej mojej koleżanki, bo to tak dwójkami to był ten ruch oporu – <span style="font-style: italic;">Słuchaj Renia, bo my nie możemy tak do pierwszej lepszej, tu trzeba taką, z głową </span>– mówię. I taka była pani Kozłowska z Ostrowa Wielkopolskiego. Ja do niej podeszłam i tak po cichu mówię. Ona mówi –<span style="font-style: italic;"> Dobrze, da się zrobić.</span> Ale dostały tyle i tyle wełny i tyle i tyle skarpet musiały zrobić. Jak one robiły te skarpety, że one mogły do tych chłopaków.
    </section>
    <section>
        <time>6160</time>No więc uszykowałyśmy tą paczkę do tych chłopaków. To były szale porobione tam i skarpety. A on tego szala nie mógł założyć, bo przecież to od razu było widać, że to jest... Ale chodziło o nerki. Teraz trzeba było przerzucić przez ten płot. A ten płot to był, gdzie oni tam pracowali od nas, to był deskami – deski były, druty kolczaste i jeszcze tak, jak tu lampa, takie z żelaza i tu też druty. I tam był prąd puszczony. I teraz myśmy miały to przerzucić we dwie. To tak – teraz jak? Musiałyśmy wynieść taboret z bloku, a tam był piasek jak nad morzem. I ten taboret musiałyśmy wynieść i teraz tą paczkę.
    </section>
    <section>
        <time>6232</time>Ta koleżanka była wyższa trochę ode mnie. Ja mówię – <span style="font-style: italic;">Wiesz co Renia, to ty wejdź, a ja będę ten taboret trzymała, żeby on się nie chwiał. </span>Jak ona rzuciła tą paczkę, to ta paczka nam się zawiesiła na tych drutach. Ja mówię – <span style="font-style: italic;">Renia! My musimy to usunąć, bo cały blok pójdzie. Cały blok pójdzie i całe komando męskie. My musimy to zlikwidować. Nie można tego zostawić. Tyle ze szkoły co pamiętałam, że przez drzewo prąd nie przechodzi.</span> To musiałyśmy wykraść znowu miotłę z bloku z tym kijem i z powrotem tam. To szczęście, że jeszcze alarmu nie włączyli. Jakoś, że ta paczka spadła na drugą stronę. O Jezu! Tam człowiek... dzisiaj bym tego nie zrobiła.
    </section>
    <section>
        <time>6294</time>Młodość to jest młodość i młodych trzeba się bać. <span style="font-weight: bold;">Ale to miałyście taką siłę wewnętrzną, że byłyście w stanie to wszystko przeżyć. </span>Tak. <span style="font-weight: bold;">A pamięta Pani, był jakiś taki kryzys, jakiś największy taki, gdzie już rozpacz była blisko? Miała Pani taki moment? </span>Żebym się... Nie, nigdy. <span style="font-weight: bold;">Że się Pani załamała prawie?</span> Nie, nigdy. Raczej byłam zawzięta, byłam tak wściekła, że coś okropnego. Stoimy na apelu, a na apelu to było tak – tak i tak, i piątkami. I teraz cała lagrowa, cały apel, to pamiętam, było lato i tak spojrzałam w górę, patrzę – taki mały samolocik dosłownie i tak nad tym naszym obozem pisał. Tutaj u nas też pisali na niebie, cały czas. I tak pisał, i tak jeździł. A ja tak na ten samolot patrzę i mówię
    </section>
    <section>
        <time>6367</time>– <span style="font-style: italic;">Żebyś ty chociaż jedną bombę zrzucił. Chociażbym zginęła, ale też diabły by z nami zginęły. </span>A jak podchodziła aufzejerka, to blokowa – <span style="font-style: italic;">Achtung!</span> Ja byłam tak zafascynowana tym samolotem, że ja nie słyszałam tego – <span style="font-style: italic;">Achtung!</span> I idzie ta aufzejera, a to była ta ? Zimmerman, ta ? Oberaufseherin, nosiła te okulary tak na nosie. I doszła do tej mojej piątki, a ja taka zapatrzona, ona do mnie – <span style="font-style: italic;">Hej! Hej!</span> Szczęście, że mi meldunku nie zrobiła. No tak, różnie bywało. <span style="font-weight: bold;">Między sobą mogłyście tak swobodnie rozmawiać, komunikować się?</span> Tak, mogliśmy rozmawiać. <span style="font-weight: bold;">Mieliście do siebie też zaufanie takie, że...</span> No nie, nie do każdej. Najgorsze to były te dziewczyny wiejskie.
    </section>
    <section>
        <time>6431</time>One takie były więcej dziwne, bo one myślały, że jak one już tak będą wszystko wykonywać, aż nadmiar, że to może tam prędzej ich wypuszczą albo coś. Ale nie żebyśmy tam wyzywały. Na przykład operowali te nogi. I one przyszły. To był blok XV, a ja byłam na bloku XIV. A w biurze tym to pracowały przeważnie Polki, bo znały język niemiecki. Jak przyszło, że znowu mają operować, to dały znać, czy na karę śmierci, to one dawały znać. Więc one podeszły do naszego bloku, a nasze poszły w ich miejsce. I teraz liczą, i teraz, żeby wystąpić. To te nasze nie występują przecież, bo tak... Tak że aufzejera dała znać komendantowi. Przyszedł komendant i powiedział, że mają wystąpić te pseudomedyczne, bo inaczej to on rozstrzela.
    </section>
    <section>
        <time>6519</time>Gdzie tam! – nikt nie wystąpił. I wie pan, że on postawił karabin maszynowy. Jak postawił ten karabin maszynowy, to te, które były operowane, przecież to nie pozwoliły, żeby nas roztego i one wtedy wystąpiły. Tak że oni lubili takich odważnych ludzi, bo takie załamane to jeszcze gorzej było. <span style="font-weight: bold;">Czyli nie pozwalał sobie Pani też na takie – na płacz, na... </span>Ale gdzie! To raczej coś wywinęłam. <span style="font-weight: bold;">Ale podtrzymywałyście się nawzajem też tak na duchu? </span>Tak. Na przykład w 1943 roku wolno było już przysyłać paczki. Ja dostawałam paczkę z domu, ale co moja mama tu w Poznaniu mogła w tą paczkę włożyć?
    </section>
    <section>
        <time>6598</time>Bo na poczcie dopiero mogła ją zapakować. A tu wszystko było na kartki. A za zabicie świni kara śmierci była. Ale miałam kuzynkę, która mieszkała w Częstochowie. I ona była modystką, miała swój sklep kapeluszy, jej się dobrze powodziło. I ona mi paczkę też przysyłała – raz mama, raz.... Tak że co dwa tygodnie miałam te. To ona mi przysyłała takie – cebulę jak pięść, ale bielusieńkie takie. Wiec jak przyszła paczka z Częstochowy, to wszystkie – po jedną cebulę, nie daj pan – to ja nic nie miałam, bo porozdawałam. A miałam koleżankę, to ona była zza Lublina, to ona w ogóle ani paczek nie dostawała, ani listów, bo to trzeba było po niemiecku pisać, bo oni tam nie znali niemieckiego, to ona nie wiedziała, co. Później już, jak przyszło, to zaczęła płakać. Ja mówię – <span style="font-style: italic;">Nie płacz.</span>
    </section>
    <section>
        <time>6662</time>To pojedziesz ze mną do Poznania. Jak będzie, tak będzie, ale tam sobie damy jakoś radę. Jak się dowiesz, co jest z rodziną... Bo tam różnie, były te partyzantki i to wszystko. Tak że wróciła ze mną do tego Poznania i po jakimś czasie pojechała później. Też ją operowali rzekomo na wyrostek robaczkowy. Tak ją zoperowali, że nie mogła tej rany zagoić. <span style="font-weight: bold;">A jak to było z tym marszem śmierci? Bo troszkę już Pani opowiadała, ale jak ten moment wyzwolenia, jakby Pani mogła przywołać?</span> Proszę pana... jak żeśmy szły bokami szosy, a środkiem uciekało wojsko niemieckie do Amerykanów. To były te marsze śmierci. Ja nawet tą gazetę mam, to panu dam też. I oni uciekali.
    </section>
    <section>
        <time>6737</time>To my jeszcze miały na tyle sił, że jak oni uciekali, to my – <span style="font-style: italic;">Łaaa! Gdzie są wasze karabiny? Łaaa! Nie macie karabinów!</span> Ale później w końcu nam już sił też zabrakło, to już my nie krzyczały. I pamiętam, prowadzili nas, Neustrelitz chyba to było – mam ten plan – i tam było lotnisko. Pół dnia żeśmy siedziały przed tym Neustrelitz na cmentarzu. To my na groby siadały. Pół dnia, a myśmy czekały, aż wojsko nadjedzie niemieckie. Dopiero jak wojsko niemieckie nadjechało, dopiero nas, żeby ich znowu ochraniać, to były te marsze śmierci. I teraz, pędzą... <span style="font-weight: bold;">To jak to było z tymi – jako tarcze, tak? </span>Tarcze. Myśmy były żywe tarcze. I nas wprowadzili na lotnisko na ten pas startowy. I nadleciały samoloty angielskie.
    </section>
    <section>
        <time>6810</time>To tak nisko leciały, że ja widziałam pilotów. To niemieckie im naprzeciw i w górze była bitwa, jeden ogień. Z dołu strzelali do góry, tylko gałęziami byli pokryci i strzelali. A 10 kilometrów za plecami miałam Rusków. I tak szłam przez to lotnisko. Jakoś szczęśliwe żeśmy przeszły. Jak żeśmy wyszły z tego lotniska, to był taki lasek trochę pod górę i mówimy – <span style="font-style: italic;">Wiecie co? To teraz uciekniemy tu, w tym lesie. Musiałyśmy się odmeldować esmanowi. </span>I my mówimy, że my idziemy niby z potrzebą. – <span style="font-style: italic;">Dobrze.</span> Jak myśmy z tego lasku tam wyszły, jak my zobaczyły, tam było jakieś miasto nieduże, ale jak myśmy to zobaczyły, to było coś okropnego – jeden gruz.
    </section>
    <section>
        <time>6882</time>Tylko pan miał kikuty od tych lamp żelazne. Ja mówię – <span style="font-style: italic;">A gdzie wy chcecie tu zostać? Tu pełno trupów leży! Ani światła, ani wody, ani nic, jedna zaraza. </span>No i z powrotem znowu. Na przykład w obozie też był syn... w Swarzędzu kto był? Nie sołtys, tylko burmistrz. I został aresztowany burmistrz i syn jego. I moja koleżanka, która pracowała w kuchni, była w tej samej sprawie. I przyszła do mnie, i mówi –<span style="font-style: italic;"> Genia, temu Leszkowi bym chciała podać paczkę. </span>Bo one z kuchni zawsze dla siebie tam coś tak... – <span style="font-style: italic;">Pójdziesz ze mną? </span>Bo one, kucharki, to miały te na głowach czepki inne i w ogóle to widać było, że to z kuchni.
    </section>
    <section>
        <time>6959</time>Ja mówię – <span style="font-style: italic;">No już pójdę. Nie dla ciebie, tylko dla tych biednych chłopaków.</span> I tak uszykowała tamten chleb i to, i to. I tak chodzimy sobie. A oni naprawiali, ich było dwóch chyba, i naprawiali podłogę na bloku, który był pusty. No więc myśmy sobie tak przechadzały jak po spacerze. Jak oni nas zobaczyli, to ten jeden podszedł, tam delikatnie otworzył to okno i to wszystko, tak pomału, pomału... I to był moment. A ten esman chodził, bo esman nigdy nie stał, w tą ich tam stronę. I to był moment, jak on to okno otworzył, sobie przygotował i ten esman robił zwrot, to myśmy poleciały, tą paczkę żeśmy mu podały i mu uciekły. I wiecie co, panowie, że ten człowiek mnie poznał, jak nas pędzili.
    </section>
    <section>
        <time>7037</time>I teraz – oni są na wsi, ci mężczyźni z tego naszego obozu, a my doszli do – ale nam nie wolno było wejść na wieś, bo tam był komendant i więźniowie. No więc stoimy na tej łące. I wreszcie ci więźniowie wychodzą, a my tak w grupie młode stoimy. I zatrzymali ich. I teraz ten jeden woła, żeby dojść. I one mówią – <span style="font-style: italic;">Ja? – Nie. </span>To pokazuje, pokazuje. Wreszcie na mnie. – <span style="font-style: italic;">Tak.</span> Ja się odwracam, patrzę, to jest ten Leszek, co ja mówiłam. I woła mnie szybko, żeby przyjść. To podleciałam. I dał mi taką, jak to wojskowe manierki, spirytus. Ja mówię – <span style="font-style: italic;">A co ja z tym spirytusem zrobię? – To na rozgrzewkę, jak zmarzniecie</span>. Koniecznie, żebym wzięła. W takiej bluzie czy w jakimś mi dał ugotowane, gorące ziemniaki w mundurkach. To ja z tym uciekałam. A nasz esman – bo nasi esmani nas nie prowadzili, zupełnie inni esmani nas prowadzili – a ten esman nasz, jak zobaczył tą manierkę z tą gorzałką, tak obchodzi, tak obchodzi.
    </section>
    <section>
        <time>7125</time>I mówi tak – <span style="font-style: italic;">jak byśmy mu dali tą manierkę, to on nam się postara o chleb. Bo chleba żeśmy nie miały, tylko te suchary w tych paczkach. No to dobrze – Bierz tę manierę, przecież nie będziemy piły spirytusu. </span>Diabeł wie, co tam było. Daliśmy. To wziął nas dwie i wszedł tam do chałupy, dość długo posiedział. Wychodzi i nas woła. To dostałyśmy cztery bochenki chleba, takie duże, esmańskie za tą manierkę. Tak że ja zawsze mówiłam – to co robiłam dobrego dla ludzi, to mi się to wracało. Nigdy nie byłam bogata, ale zawsze miałam tyle, że mogłam jeszcze drugiemu pomóc. Tak że to jakoś tak szło. <span style="font-weight: bold;">A ten moment jeszcze wyzwolenia, koniec niewoli?</span> Koniec niewoli. Doszłyśmy do Schwerinu. I nie weszłyśmy do miasta, tylko przed miastem, pamiętam, był dom, był gospodarz.
    </section>
    <section>
        <time>7215</time>Ale oni przeważnie mieli domy murowane i piętrowe, nie takie jak u nas. I myśmy się tam rozsiadły, i każda miała pracę. Ja na przykład miałam igłę, nici – co której się rozerwało, to musiałam szyć. Drugie musiały gotować. A obok nas byli Włosi, ale to byli niewolnicy. I ten jeden Włoch do nas doszedł – a oni wszędzie robili te macaroni – i nas prosi na te macaroni. Nie mogłyśmy się dogadać, po włosku nie umiałyśmy, oni po niemiecku. Ale wreszcie – <span style="font-style: italic;">To idziemy na te macaroni.</span> I od razu taaaki krzyk. Patrzymy, białe prześcieradło wywieszone, czyli gospodarz poddaje się. Pierwsze ? szpyce. Lecimy do tej szosy, a to Anglicy – jak nam salutują – na tych gazikach małych. Ja mówię – <span style="font-style: italic;">Wiecie co? To poczekajmy już my na te</span> – włoskie tam nie poszły – <span style="font-style: italic;">poczekajmy, jak oni daleko zajmą teren. </span>A oni co kawałek przystanęli i utknęli taki biało-czerwony. Oni wrócili dopiero za godzinę, na takim gaziku to on daleko zajechał.
    </section>
    <section>
        <time>7304</time>Myśmy były pewne, że Anglicy nas oswobodzili. Jak oni wrócili, to my dopiero do tego miasta wewnątrz, do tego Schwerina. To pamiętam, taka mała rzeczka tam płynęła, było pełno tych naboi, tych taśm. Ale żołnierze stali na tym mostku i nam mówili, żeby nie nadepnąć na to. Żeśmy weszły do tego Schwerina, to już tam byli więźniowie nasi. I pytamy się – <span style="font-style: italic;">A na co wy stoicie? – No, czekamy. </span>I Anglicy też tam stali. Po jakiejś godzinie z drugiej strony nadjechali Ruskie, wypili z Anglikami szampana, zrobili zdjęcia. Anglicy odjechali, Ruskie zostali. Tak zostałam oswobodzona. I dopiero później żeśmy się dowiedziały, że Roosevelt i ten angielski...
    </section>
    <section>
        <time>7370</time><span style="font-weight: bold;">Churchill?</span> ...Churchill, nas sprzedali Stalinowi w 1943 roku w Teheranie. Żebyśmy to wiedziały, to byśmy w życiu nie wróciły. Bo ja stamtąd to mogłam iść na cały świat. A my, wszystko na zachód, a my na wschód. Dziesięć nas było. I teraz, jak idziemy tak bez kompasu, bez map, my nie wiedziały, gdzie jesteśmy. Tak idziemy, a tutaj jadą ci niewolnicy, pozabierali tym gospodarzom te konie, te wozy. A tam to wozy mieli tak jak przy samochodzie, na oponach, nie takie ? rumoki jak tu u nas. To zeskakują z tych wozów, że nie mamy tam iść, bo tam jest bolszewik. A nam było obojętnie – diabeł, nie diabeł – aby do domu. Gdzie tam! Wszystko na zachód, my na wschód. I tak żeśmy doszły.
    </section>
    <section>
        <time>7435</time>I wiecie, pierwsze, co wam powiem, bo głupkom nie można mówić, że z wojskiem ruskim, frontowym wróciłam do domu i nam nikt nie zrobił krzywdy. Tylko nie powiem dzisiaj, jak my się dostały na ich wagon. Nie mogę sobie przypomnieć. Gdzie to było? Gdzieś to musiało, ale gdzie, to nie wiem. To tak było nas dziesięć. I oni mieli dwa wagony z żywnością. I to mieli w tych worach, takie te wagony były szerokie, wysokie. I te worki takie aż do góry po tego. Jak my się tam dostały, tego ja nie wiem. Ale my już sił nie miały dalej iść. No więc wlazłyśmy, jedne do jednego wagonu, drugie do drugiego wagonu. Dobrze. I kazali nam tam wejść. Przecież to frontowe wojsko. Kazali nam wejść za te worki. To my tam wlazły.
    </section>
    <section>
        <time>7516</time>I siedzimy. No ale trzeba tu iść siusiu. To w nocy. To nas wypuścili z tego wagonu. Ale tu już pociąg rusza, to już lecimy, to oni czekają i nas wciągają. Aż jak przyszli żołnierze, musieli nas zauważyć, podeszli po ten swój prowiant. A my tak siedzimy za tymi workami, a oni mówią tak – <span style="font-style: italic;">Ale tu diewuszkami pachnie. – Tu nie ma żadnych diewuszek.</span> Nie przyznali się. My cicho siedzimy. Ja mówię – Wiecie co? My już nie pijmy, nie jedzmy. Dajmy święty spokój, żeby nie wychodzić. Jak nam się chciało siusiu, to my sikały w te worki, w ten cukier. I tak dojechałam do Bydgoszczy. <span style="font-weight: bold;">Ale trochę się obawialiście tych Ruskich?</span> Nie. To się znaczy, myśmy się Ruskich nie bały, bo jeżeli chodzi o oficerów na przykład... Oni gwałcili.
    </section>
    <section>
        <time>7600</time>A tak na tej wsi tośmy tam siedziały, jak już byłyśmy wolne, w Niemczech na tej wsi to miesiąc czasu. Ja, jak zdjęłam buty, to był koniec, już tych butów nie założyłam. Ja mam krzywe paluchy do dzisiejszego dnia, pokażę. O, widzi pan, jakie mam, wszystko mi idzie pod spód. Miałam białe, ugotowane zupełnie. I tak leżałam, a był piękny maj. Ten Niemiec miał przepiękny sad, te drzewa kwitły różowo, biało – myśmy jak w raju były. I tu chodził lekarz wojskowy. Nie wiem, to była sanitariusza czy kto, to nie wiem, z nim. Jak on zobaczył te moje paluchy, to mówi do koleżanek, żeby przyjść do niego do gabinetu, to on da lekarstwo. I on dał mi trzy tabletki, codziennie jedna. I po tych trzech tabletkach mi to zeszło.
    </section>
    <section>
        <time>7674</time>Tylko teraz te paluchy mam, to są skutki. Ale oni nam krzywdy nie robili. I później, jak w tym sadzie żeśmy siedziały... Aha, jeszcze myśmy się nie zatrzymały, tylko nasze babcie z obozu – <span style="font-style: italic;">Dziewczynki, gdzie wy idziecie? – No, my idziemy do domu. – No to my z wami pójdziemy. Ale odpocznijcie tutaj, mamy to i to. – No dobrze –</span> my się zatrzymały. Mówię, jak zdjęłam te buty – <span style="font-style: italic;">koniec</span>. I przyszli żołnierze – <span style="font-style: italic;">Jakie wy chudaje, jakie wy chudaje... No to chodźcie z nami.</span> Nie chciałyśmy iść. –<span style="font-style: italic;"> Nie bójcie się, my wam nic nie zrobimy.</span> A babcie nasze (a zawsze każda miała swoją matkę), a babcie mówią tak – <span style="font-style: italic;">Idźcie. A my z miotłami na nich.</span> A tam były chlewy.
    </section>
    <section>
        <time>7739</time>I tutaj od razu ten jeden mówi – <span style="font-style: italic;">Jes</span>t. A to już było pozamykane. I oni ustrzelili, jak wyciągli te nagany, czy wy panowie sobie wyobrażacie, jak oni strzelali do tych kur, co się tam robiło – to było piekło na ziemi. Nastrzelali nam tych kur. I trzeba było skubać. Ale gdzie? Przecież w pokoju nie będziemy skubać. Tośmy wlazły na wóz taki drabiniasty, był na tym podwórzu, bo to był duży gospodarz. I w trzy, pamiętam, siedzimy i skubimy. A przyszedł taki połkownik, Ruski z babką, tak mieli te płaszcze tylko nadziane. I jemu chodziło o ?. A jak on mówi, że potrzebne są, znamy niemiecki, my się nie przyznały, oni by nas wciągli do wojska.
    </section>
    <section>
        <time>7808</time>Jak on mówi ? (śmiech) Więc ta, co z nim była, to tak się śmiała, my też pękały od śmiechu. Ale myśmy od nich krzywdy nie zaznali. Ja dopiero ich się bałam tu w Poznaniu, jak byłam. Bo widziałam, jak na moich oczach chłopca zastrzelił o zegarek. To tu dopiero się ich bałam. Ale oni tam też... Moja koleżanka, jak opowiadała na przykład, to też tam się gdzieś zatrzymała w jakimś domu. I przyszedł żołnierz ruski, pewno miał wypite i tam też – Daj tego... – nie chcę się wyrażać. Pepeszkę tego. A ona tą pepeszkę schwyciła, a to było ciepło, okno otwarte i wskoczyła na parapet. – <span style="font-style: italic;">Bo budu strielat! </span>Przechodziło dwóch oficerów ruskich. I oni to usłyszeli. Jak oni to usłyszeli, to spojrzeli i przyszli do tej góry. To ona do nich. A przecież nie znała, bo nie wiedziała, czy to odbezpieczone czy zabezpieczone.
    </section>
    <section>
        <time>7891</time>To oni się modlili do niej, żeby ona im tą broń oddała, że oni jej nic nie zrobią. I w końcu im zawierzyła i tą pepeszkę im oddała. To go zabrali, ledwo go wyprowadzili, trzasnęli go. Panowie, wiecie, że mi było tak żal tego chłopaka, bo przeszedł taki straszny front i teraz zginął na koniec wojny. Tak że wojna to jest coś strasznego. <span style="font-weight: bold;">Czyli Pani od Rosjan tak osobiście nie...</span> Nie, nie, nie. Raczej Ukraińcy. Na tej wsi cośmy tam siedziały, idę od Niemca z sałatą na obiad. I idzie naprzeciwko mnie oficer rosyjski – przystojny, elegancki, te buty oficerskie. Ja mówię – <span style="font-style: italic;">Koniec świata! Kto to jest? </span>Ale tak idziemy, a tutaj taka Ukrainka cztery cegły i pamiętam, miała taką tą i te plastry ziemniaków surowych na ten tłuszcz. I on podchodzi – <span style="font-style: italic;">Zdrastwujtie, diewuszka.</span> Ja mówię – <span style="font-style: italic;">Zdrastwujtie. – A otkuda wy?</span> – do mnie. Ja mówię – <span style="font-style: italic;">Z Poznania. </span>A on do mnie po polsku, powiada – <span style="font-style: italic;">Znam Poznań, bo byłem w Poznaniu. </span>
    </section>
    <section>
        <time>7975</time>A ta się odzywa, i tak – <span style="font-style: italic;">Ty z nią nie goworit.</span> A on mówi – <span style="font-style: italic;">Pocziemu? </span>Ona mówi – <span style="font-style: italic;">Bo to burżuj. Ty ją ubijut ?</span> A on do niej – <span style="font-style: italic;">Poszła, starucha</span>. A jakby był zwykły taki kacap, strzeliłby. Ja później mówię – <span style="font-style: italic;">Proszę pana, a skąd pan tak po polsku ładnie mówi? – Bo ja jestem Żydem</span>. Ja mówię – <span style="font-style: italic;">A skąd pan się tu wziął? – No bo Stalin wymordował całą inteligencję i on nie miał dowódców. </span>To ten mi powiedział<span style="font-style: italic;">.</span> <span style="font-weight: bold;">A jakby Pani mogła powiedzieć o tym spotkaniu z mamą po tych czterech czy pięciu latach?</span> To mi się chłopcy zapytali w kościele...Jedziemy pociągiem, bośmy wysiadły w Bydgoszczy. A w Bydgoszczy to jedna z naszych koleżanek tam mieszkała, jej ojciec pracował na kolei, to w tej Bydgoszczy żeśmy chyba dwie noce u nich przespali.
    </section>
    <section>
        <time>8043</time>Ojciec się dowiedział, jak te pociągi, jak to wszystko, bo to przecież najpierw wojsko, potem tego. I jedziemy do Poznania. A teraz ludzie w tym wagonie – <span style="font-style: italic;">Który rocznik? Ojej! To biorą do wojska. </span>Ja mówię – <span style="font-style: italic;">Jak? Kobiety?</span> Mój rocznik. To się nie meldowałam. I idziemy z tego dworca z tą koleżanką, a naprzeciwko mnie idzie mój brat, cztery lata starszy ode mnie. Ja mówię – <span style="font-style: italic;">Renia, patrz. Ten, co idzie naprzeciw, to jest mój brat.</span> A on tak pomału sobie szedł. – <span style="font-style: italic;">To jest twój brat? </span>Bo ona tam zza Lublina to zupełnie inaczej, a mój brat był przystojny, elegancko ubrany. A on przechodzi tam, w ogóle nie zwraca uwagi. Ja mówię – <span style="font-style: italic;">Dzień dobry, panie Daliszewski.</span> Bo tak się nazywałam z domu. – <span style="font-style: italic;">Łooo! Wróciłaś! – No wróciłam. </span>
    </section>
    <section>
        <time>8111</time>I tu nadjechał samochód, jacyś jego znajomi. – <span style="font-style: italic;">Siostra wróciła moja!</span> – krzyczy na tej ulicy. To w ten samochód, jedziemy do domu. I teraz ja mówię – <span style="font-style: italic;">Renia, ja tu stanę, a ty spytaj się mojej mamie, jak otworzy drzwi, czy ja wróciłam</span>. I tak też było. Mama otworzyła drzwi, a ona się pyta – <span style="font-style: italic;">Proszę panią, czy Genia już wróciła? – Nie, nie wróciła jeszcze</span>. A mój brat ją popycha, żeby weszła. To ja weszłam za nimi. To moja mama zaczęła w głos krzyczeć i zaraz mi patrzyła, czy mam wszy. Ale ja nie miałam wszy. Takie miałam warunki, że nie miałam wszy. No, w głos krzyczała. <span style="font-weight: bold;">Jak te pierwsze dni, tygodnie, miesiące wyglądały? Czy szybko Pani wróciła do tej rzeczywistości?</span> Mój brat był kierownikiem urzędu mieszkaniowego.
    </section>
    <section>
        <time>8183</time>Jak on powiedział, że ja wróciłam jeszcze z koleżanką, to wszyscy się złożyli i przyszli do nas do domu. To żeśmy rozmawiali, żeśmy pośpiewali i później na dansing, żeby nas rozerwać. Ale nas ten dansing nie interesował, absolutnie. Bo my jeszcze myślami były, to nie dało się tak... I co miałyśmy? Że nam się chciało tłustego mięsa i lubiałyśmy wódkę wypić. I moja mama się wystraszyła, że ja zacznę pić. A mój brat miał lekarza znajomego, który prześwietlał. I wziął nas na prześwietlenie. Więc ja miałam tak wielkość orzecha włoskiego – żeby się wojna nie skończyła, to bym miała taką dziurę, to już by było po mnie. A ona też coś miała, ale już nie pamiętam.
    </section>
    <section>
        <time>8260</time>I brat mówi do tego kolegi, co nas prześwietlał – <span style="font-style: italic;">Słuchaj, ale przecież one to tłuste mięso i lubią sobie wypić</span>. A on mówi – <span style="font-style: italic;">Organizm potrzebuje. Jeść i pić. </span>To nieraz tośmy do ciotki leciały – <span style="font-style: italic;">Ciocia, nie masz... – Mam gęś. Oj! </span>Jak my się ucieszyły. To wujek zaraz tam wyciągnął. To minęło. Czyli organizm tego potrzebował. <span style="font-weight: bold;">A jak długo byłyście myślami w tym Ravensbrück?</span> Ja w Ravensbrück, to jak mówię,w lipcu przyjechałam w 1941 roku. <span style="font-weight: bold;">Nie, mam na myśli, jak długo... </span>Jak już na wolności? To się znaczy, bo innym się śniło i krzyczeli w nocy. Ja tego nie miałam, jak byłam młoda, ale na nogach nie mogłam chodzić. To pamiętam, wyszłam z domu, a musiałam się cofnąć, to mama mi tam robiła te. I dzisiaj z tymi nogami mam, sama nie wyjdę.
    </section>
    <section>
        <time>8330</time>Ale później 12 lat chorowałam. Później jakoś mi to minęło, ten organizm jakoś... A jak myśmy jadły obydwie, mama nam zupy nagotowała na śniadanie na mleku, jeszcze tam masła włożyła, jak to mamy. I uchylili drzwi, i patrzyli, jak myśmy jadły. Ja mówię do Reni – <span style="font-style: italic;">Zobacz, obserwują nas, jak my jemy. Oni myślą, że my... </span>Jak za młodu, to raczej nie. Tylko później męża poznałam, a on znowu był na tych bandach UPA. I myśmy mieli wspólny język – ja o obozie, on o tych bandach UPA, jak opowiadał. Półtora roku był na tych bandach UPA. <span style="font-weight: bold;">Czyli był w wojsku? Powołany był do wojska, tak? </span>Jeszcze wojna była tu o Piłę, o ten Wał Pomorski, nie mogli przerwać. Jego już do wojska.
    </section>
    <section>
        <time>8409</time>Bo myśmy byli jeden rocznik, tylko on w lipcu się rodził, a ja w grudniu. Dlatego mój rocznik też szedł do wojska. I powiada, dwa tygodnie ich tylko przećwiczyli i rzucili ich na ten. I wreszcie przerwali w tej Pile ten, to już go przecież nie zwolnili, to już do Warszawy, do tego... O Jezu! Gdzie on, wszędzie, nie był – i w Kielcach, i w Siedlcach. A na tych bandach to był w Sanoku. I myśmy mieli wspólny język. Na przykład, mogę wam powiedzieć, jak myśmy się położyli, to nie żebyśmy się od razu kochali, myśmy sobie opowiadali i to nas łączyło. To nas więcej łączyło jak te inne rzeczy. I tak przeżyłam 50 lat z mężem.
    </section>
    <section>
        <time>8469</time>A nigdy nie myślałam, że ja go pochowam. Nigdy. A tu... No tak Pan Bóg chciał. <span style="font-weight: bold;">Czyli też, można powiedzieć, że jakoś psychicznie czy wewnętrznie Pani została uleczona po całym tym okresie iluś letnich pobytów w obozie?</span> Tak. Tak. Ale teraz, jak siedzę sama, i tu jak słucham, to PO, to wszystko, ja mówię – <span style="font-style: italic;">Ludzie, czyście wy ogłupieli?</span> Przecież to jest... Poszłam do pracy, spod nosa mi odciągali na odbudowę Polski, bo przecież wszędzie były gruzy. A oni w ośmiu latach ją sprzedali, w ośmiu latach wszystko sprzedali. Do czego to podobne? Ja powiedziałam, że powinni karę śmierci wprowadzić. A Tuska to bym sama ?. Przyszły pieniądze z Niemiec.
    </section>
    <section>
        <time>8544</time>I więźniowie w Warszawie do niego już z pismem gotowym, żeby podpisał, o te pieniądze. A on odmówił, nie podpisał. I powiedział Tusk, że on tak dobrych stosunków, jakie ma z Niemcami, to on sobie nie będzie psuł dla kilku osób, bo przecież nas dużo już nie jest, my odchodzimy. I nie podpisał. Dostali Żydzi, dostali Cyganie, a my tyle. Taką władzę mieliśmy. Ja jestem ciekawa, gdzie on teraz pójdzie, bo to tam też się rozleci. <span style="font-weight: bold;">Na koniec mam takie pytanie – jak Pani myśli o tych wszystkich oprawcach, o tych wszystkich aufzejerkach, esesmanach, czy Pani po tylu latach przebaczyła tym ludziom?</span> ...Nie. Zawsze pamiętam słowa mojej babci – <span style="font-style: italic;">Jak świat światem, tak Niemiec nie był Polakowi bratem. </span>
    </section>
    <section>
        <time>8622</time>A ponieważ wszyscy moi wujkowie i mój ojciec też był zawodowym wojskowym, Ławica, III Pułk Lotniczy, to to była rodzina przecież, prawda? To był patriotyzm. Pamiętam, jak u babci to się schodziło, to śpiewali te wszystkie piosenki, Piłsudskiego. Ja to mam na płytach, ja to wszystko znam. I byłam zupełnie inaczej wychowana. I na przykład nie umiem się dostosować do tych ludzi teraz. Bo oni widzą pieniądz – pieniądz! – pieniądz! Mnie to nie obchodzi. Pewno, że ja muszę mieć pieniądze, bo muszę opłacić, muszę jeść, muszę pić, ale przecież, czy muszę mieć aż tyle? Ja tych ludzi nie rozumiem. Dlatego tu ja z sąsiadami wszystkimi żyję w zgodzie – <span style="font-style: italic;">Dzień dobry, dzień dobry. Dziękuję. Do widzenia.</span> Cześć. Wczoraj miałam głuche telefony.
    </section>
    <section>
        <time>8695</time>Dzwonią do mnie ze szpitala – <span style="font-style: italic;">Proszę panią, bezpłatne badania </span>– to chyba szpital Raszei. Co zawsze jestem grzeczna, ale wtedy to już mi było za dużo. – <span style="font-style: italic;">Robimy takie i takie badania bezpłatne.</span> I te badania mnie by się przydały. A ona mi mówi – <span style="font-style: italic;">Od 40 lat do 70.</span> Ja mówię – <span style="font-style: italic;">A reszta jak za Hitlera do gazu! </span>Od razu jej rąbnęła. Bo co miałam powiedzieć...? Co miałam powiedzieć?No jak można tak...? <span style="font-weight: bold;">No tak. Ci, którzy mają już powyżej siedemdziesięciu, to już ich nie leczy, bo nie ma sensu.</span> Do gazu! No precz! O to chodzi i to wszystkich. Jakby dłużej był ten rząd, to by tak było. <span style="font-weight: bold;">Pani Genowefo, bardzo Pani dziękujemy za tę rozmowę.</span> Ja też, żeście wysłuchali moich opowieści. A teraz mam dla was też coś. <span style="font-weight: bold;">Dobrze. Dziękujemy. </span>
    </section>
</article>