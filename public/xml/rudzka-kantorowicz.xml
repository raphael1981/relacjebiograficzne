<?xml version='1.0'?>
<article>
    <section>
        <time>0</time><span style="font-weight: bold;">Archiwum Historii Mówionej. Rozmowa przeprowadzona z panią Marią Rudzką-Kantorowicz w Sosnowcu, w dniu 11 marca 2007 roku. Rozmowę przeprowadziła Joanna Komperda.</span>
    </section>
    <section>
        <time>13</time>Maria Rudzka-Kantorowicz: urodziłam się 15 sierpnia 1922 roku w Sosnowcu. Moi rodzice przybyli tutaj chyba 3 lata wcześniej z Kielc, a wcześniej przebywali na Ukrainie. Pochodzą obydwoje z kieleckiego, była to dawniej Gubernia rosyjska. Ojciec – muszę o nim powiedzieć, bo właściwie całe życie związane jest z tym, z ojcem, który związał się z organizacją PPS i moje życie także wokół tej organizacji się koncentrowało. Więc ojciec mój pochodził ze wsi, urodził się na wsi Maleszowa. W wieku 12 lat przybył z Warszawy jego stryj, który był pracował w Hotelu Bristol w Warszawie, był w recepcji. Jak na owe czasy był to chyba bardzo uczony człowiek, bo znał języki. I ze wsi zabrał mojego ojca do hotelu. Chyba to było tak w wieku ojciec był około 14 lat i był tam w hotelu takim bojem, pośrednikiem między recepcją a pokojami, gdzie byli tam ci wszyscy lokatorzy tych hoteli mieszkali. Wtedy jak wiadomo przybywało bardzo dużo osób z Rosji, Ukrainy w interesach handlowych i właśnie nie wiem, czy to jeden był Hotel Bristol wówczas czy więcej, że wszyscy właśnie wtedy mieszkali w tym hotelu.
    </section>
    <section>
        <time>158</time>Stryj mojego taty był bardzo mądrym człowiekiem, bo jak wiadomo, ludzie na wsi wszyscy byli analfabetami, nie uczyli się. Najwyżej jakieś tam panienki ze dworu, tak jak moją mamę uczyły tam czytać i pisać, a to też najczęściej było w języku rosyjskim. W polskim mało kto umiał pisać. Właśnie ten stryj zadbał o to, że ojciec po tam krótkim pobycie, zapisał go na kursy. I to były kursy polskiego, rosyjskiego i chyba te kursy trwały, żeby cały cykl zakończyć, około 4 lat. W międzyczasie przyjeżdżał tam bardzo często, jak to tata mówił, bojar z Ukrainy, który bardzo coś... Ojciec przypadł mu do gustu. Ponieważ w tamtym czasie ludzie wyjeżdżali, tak jak podczas ostatniej wojny do Niemiec, to wtedy wyjeżdżali na roboty na Ukrainę, do Rosji, bo to była Gubernia Rosyjska. I jak właściciel tego majątku zorientował się, że ojciec umie już pisać i czytać, i po rosyjsku, i po polsku, chciał go koniecznie zabrać do swojego majątku, gdzie mieszkali około dwustu Polaków – to była miejscowość Sumy koło Charkowa – żeby ojciec był pośrednikiem między nim a tymi ludźmi, bo jak oni tam żyli, mieszkali, pobierali się ze sobą, trzeba było w urzędach załatwiać różne sprawy i ojciec byłby takim pośrednikiem i brygadierem.
    </section>
    <section>
        <time>291</time>Stryj na tyle był mądry, że powiedział, że wcześniej nie pozwoli na to póki ojciec nie skończy całego tego kursu. I ten podobno czekał półtorej roku zanim nastąpił ten wyjazd. Myślę, że to już ojciec miał około – nie pamiętam dokładnie dat, bo dawniej jako dziecko to mało mnie to interesowało – miał już około 20 lat. Powodziło mu się bardzo dobrze, bo nie pracował ciężko, jak ci wszyscy, tylko po prostu był takim urzędnikiem, który pomagał tam w życiu robotnikom. Gdzieś po 2 latach przyjechała na roboty moja mama, która okazało się, że byli nawet z pobliskich miejscowości. Ojciec był z Maleszowy, mama z Radomic koło Morawicy obecnej. Jakoś mama podobno, tak jak babcia później opowiadała, to była taką najpiękniejszą dziewczyną we wsi, no i ojcu przypadła do gustu, mimo że była, tak jak na dzisiejsze czasy, wysoka tak jak modelka.
    </section>
    <section>
        <time>383</time>Ojciec znowu był niższy o pół głowy, ale zagiął parol na nią od razu. W tym czasie oto mama miała gdzieś 15 lat, a wolno było wyjść za mąż w wieku 16 lat. Czekał na mamę i pobrali się tam w Sumach. Urodził się mój pierwszy braciszek. Niestety dziecko, jak to wtedy bardzo dużo tych niemowląt umierało, że, na imię mu było Henio, umarł i został w tych Sumach pochowany. To było gdzieś, w 1917 roku on się urodził, w 1917, to to wiem. W czasie rewolucji wrócili do Polski, w 1918 roku. Ojciec widocznie chciał... Ojciec był dosyć majętny, ponieważ tam dosyć duże wynagrodzenie miał. Zamienili tam podobno wszystko na te złote ruble i przyjechali tutaj do Kielc.Aha, jeszcze będąc tam na Ukrainie, nie wiem w jakiej miejscowości, ale zetknął się z Piłsudskimi właśnie z PPS-em. Po prostu zaraził się tam już na tym Ukrainie i przyjechał już do Polski. Pewno jego marzeniem było, żeby sobie potem założyć restaurację, bo tak jak w Hotelu Bristol był hotel, restauracja. Podobno że sprzedał te wszystkie, wymienili tę walutę na papierki i otworzył sobie w Kielcach restaurację.
    </section>
    <section>
        <time>493</time>Ale ponieważ, jak wiadomo, jak to wszyscy pepeesowcy był bardzo czuły na biedę i nędzę, że ta restauracja, która nawet podobno na głównej ulicy się Sienkiewicza w Kielcach mieściła, została, jak mama opowiadała, w garkuchnię. Że tylko wszyscy stołowali się biedacy. Rozeszła się wieść, no i tak że właściwie później to już nikt nie chodził, tylko biedni. I wiem, że do tego go namówili ludzie Ryjscy, z którymi oni razem byli tam na Ukrainie, żeby zwinął już ten interes póki jeszcze coś tam jest wart. Sprzedał tą całą restaurację i wtedy tutaj w Zagłębiu właśnie, jak wiadomo, dopiero rozwijał się ten przemysł i wszyscy ludzie z kieleckiego przyjeżdżali tutaj do Zagłębia. Ojciec właśnie sprzedał to i to już w tych banknotach, nie wiem, czy to były marki czy ruble chyba jakieś, w każdym razie kufer pieniędzy przywiózł i była dewaluacja chyba w 1921 roku i, jak pamiętam, ja się urodziłam, to był cały kufer pieniędzy nic nie warty.
    </section>
    <section>
        <time>588</time>Tak że właściwie został biedakiem. I tutaj załapał... Ponieważ ojciec mój był taka złota rączka do wszystkiego, wszystko potrafił, zatrudnił się na kopalni „Jerzy”, która później „Niwka” się nazywała. I był takim cieślą, którzy budowali. Nie był górnikiem, tylko tą obudowę robili, jak to w późniejszym czasie to Przedsiębiorstwo Robót Górniczych, to zanim górnicy wchodzą tam, muszą zabudować. Wtedy właśnie mieszkaliśmy na ulicy Brzozowej w Sosnowcu na Dębowej Górze. Ja tego okresu życia okropnego dla mojej rodziny nie pamiętam, ale to już z opowieści mamy, że ojciec miał wypadek właśnie na tej kopalni. Zabrali go do szpitala tutaj do Sosnowca, a mama została bez środków do życia. Nie było dawniej ubezpieczeń jeszcze społecznych, tak że takie w ogóle tragiczne opowiadała... Aha, jeszcze przepraszam, chyba nie powiedziałam, że już urodził się w Kielcach mój starszy brat Tadeusz, który on tu był 3 lata. W 1919 roku on się urodził. Mama została z tym dwojgiem dzieci.
    </section>
    <section>
        <time>698</time>Zaraz, siostra się urodziła w 1924, może już była maleńka, jak ojciec poszedł do szpitala, tak że po prostu... No tu nie była w tym środowisku bardzo, nie miała rodziny. Jakoś tak skontaktowała się z tą panią Ryjską, z tą koleżanką, która już osiedli w Kielcach. Ona przyjechała dopiero z pieniędzmi ty i mamę jakoś tak z tej nędzy wyciągnęła. Mama mówiła, że takie były tragiczne chwile, że tam pożyczyła czy za ostatnie pieniądze mleko kupiła, ugotowała go i niosła w dzbanku takim glinianym. Trzymała go za ucho i to ucho się urwało i ten dzbanek z tym mlekiem dla dzieci się rozlał. I mówi, że to chyba najtragiczniejsza chwila była w jej życiu i wtedy zwróciła się do sąsiadów, gdzie mieszkali, bo to był duży budynek na Brzozowej, i ludzie wtedy dopiero... No po prostu wstydziła się chyba wcześniej, że ludzie jednak tamci mieszkańcy tego budynku i gospodarstw. Zwłaszcza pan Żyłka to pamiętam, że on był i bardzo mamie pomagał. I przyjechała ta koleżanka. Ojciec chyba bardzo długo, bo miał i ręce potłuczone, z głową tam coś, w każdym razie był kilka miesięcy w tym szpitalu. Ale jak wyszedł z tego szpitala, to w Sosnowcu zaczęły się rządy, był czteroletni okres, kiedy do władz miejskich przyszedł PPS.
    </section>
    <section>
        <time>816</time>Rok 1925 – 1929. Od tego czasu ojciec dostał posadę w łaźni miejskiej. To była najważniejsza instytucja wtedy zbudowana, bo Sosnowiec nie był skanalizowany. W mieście same były takie kocie łby, więc ta łaźnia była... Znaczy to były wanny, natryski, była parownia, czyli obecnie sauna, która jednocześnie około mogła stu osób dziennie obsługiwać. Był przepiękny budynek zbudowany w miejscu, bo mieszczą się jeszcze, gdzie był dawny oddział policji carskiej, właśnie w tym zabudowaniu. I w tym domku myśmy zamieszkali, a łaźnia była obok przyległa do naszego domu. Jeszcze do dzisiaj jest ten budynek. Jest budynek, w którym stajnia była, gdzie konie. Bo jak wówczas przecież to wszyscy tamci policjanci jeździli na koniach po mieście. Ten czas już naprawdę pamiętam jako eldorado i oazę szczęścia, bo wszyscy zatrudnieni w łaźni miejskiej to byli pepeesowcy albo żony tych bojowców, którzy już zginęli na ulicach. Się na początku nazywała nasza Sławkowska, a później Legionów. Tam na tej ulicy, jak przyjeżdżał Piłsudski, w końcu tej ulicy też mieszkał.
    </section>
    <section>
        <time>925</time>Bardzo długo była tablica ta, ale komuniści jak teraz przyszli po wojnie do władzy, w ogóle, jak wiadomo, Piłsudskiego nie uznawali, to zburzyli ten budynek. W ogóle tej tablicy do dzisiaj nie ma. Obok szkoła była i była taka bursa. To była szkoła wybudowana, seminarium nauczycielskie. I tam w tym budynku to właśnie zbierali się ci legionowi żołnierze. Jak wiadomo Pierwsza Kadrowa miała ruszyć z Sosnowca, nie z Krakowa, tylko Piłsudski nie mógł się dogadać z władzami rosyjskimi, tylko w Wiedniu, to Prusy... Joanna Komperda: Austria. MRK: Austria, tak. Z austriackimi. I dlatego wyruszyła Kadrowa z Krakowa.Nawet o tym, teraz właśnie dostałam na Boże Narodzenie album o Piłsudskim i o tym się dowiedziałam, z czego jesteśmy dumni w przeciwieństwie do naszych władz miejskich, które jakoś nadal Piłsudskiego nie kochają. Więc okres ten w łaźni rzeczywiście pamiętam jako chyba najszczęśliwszy okres w moim życiu. Byliśmy... Przemsza nie była wtedy uregulowana, a to łaźnia była wtedy nad Przemszą.
    </section>
    <section>
        <time>1033</time>Był olbrzymi plac taki, był cały ochroniony wielkim takim płotem. Tak właściwie to w dwie rodziny tam mieszkaliśmy. Ojciec był i palaczem na zmianę w kotłowni, i gospodarzem, czyli odpowiedzialnym za cały tamten tabor miejski. Bo tam wówczas znajdowały się w pomieszczeniu tym dwa walce, to takie, które równały ulice. Później była kuźnia w tym pomieszczeniu, dróżnicy. I ponieważ było dużo bardzo też bezrobotnych, to w tamtych czasach było tak, że każdy bezrobotny, który dostał zasiłek – mnie się wydaje, że to było około 30 złotych – ale musiał odpracować 3 dni fizycznie na rzecz miasta. W tym celu ci wyznaczeni przez urząd zatrudnienia zjawiali się, ta grupa tych bezrobotnych zjawiała się w łaźni, dostawali szpadle, no co tam potrzebne było do budowy ulic, te narzędzia, i wyruszali do roboty. Później przychodzili, składali to i następnego dnia przychodziła inna grupa. W każdym razie każdy bezrobotny 3 dni musiał odpracowywać. Aha, tak się złożyło... Ponieważ, jak już mówiłam, że mama także pochodziła ze wsi, więc przypuszczam, chyba dlatego...
    </section>
    <section>
        <time>1144</time>Bo jak wiadomo, jak ojciec już tam dzielił się, cały ten majątek właściwie oddał dla biednych ludzi, to tutaj jak przychodzili ci ludzie bezrobotni, jak widział, że niektórzy są naprawdę byli głodni, że ciężko im było, że nie jadali obiadu, to tak mamę, że zawsze wybierał takich naprawdę bardzo poszkodowanych, biednych i od razu, i przyprowadzał do mieszkania i tam od progu: <span style="font-style: italic;">Matka, no, przyprowadziłem ci gości! </span>Tak że codziennie tych bezrobotnych było dużo. Ojciec tam wynagrodzenie pamiętam, że było dosyć dobre, tym bardziej, że za darmo było to mieszkanie, opał, bo był węgiel, wszystko. Ale mama chyba widziała, że popadniemy w nędzę, bo mało tego, że oni się żywili, to jak widział, że ma jedną koszulę na grzbiecie podartą, to w bieliźniarce wyciągał koszulę i tak. Wiem, że to były inne czasy. To nie tak, jak teraz, że był spoufalony człowiek, dzieci są spoufalone z rodzicami, prawda? Nawet mówi się na „ty”. A dawniej to nie było takiej dyskusji, tylko dzieci musiały szanować. Nie wolno było na przykład, ojciec nie pozwolił, żeby powiedzieć „mamo”, tylko trzeba było powiedzieć „mamusia”, trzeba było szanować. Dzieci nie miały... Zresztą nie tylko w naszym domu, tylko tak się działo, że jak dyskusja była starszych ludzi, to dzieci nie miały prawa zabierać głosu, tylko włączać się. Nie było wolno słuchać, podsłuchiwać.
    </section>
    <section>
        <time>1253</time>Jak starsi, to proszę, tam był pokój z kuchnią. Ojciec jeszcze z komórek takich, które były dla stajni, to jak już powiedziałam, że był taką złotą rączką, to sobie tam jeden pokój taki zbudował dla siebie. To myśmy mówili, że gabinet ojca. Tam właśnie przyjmował tych różnych partyjnych i takie różne sprawy załatwiał. Zaraz... Aha, już wiem o czym... I mama postanowili na pewno... Aha, mama dostała jakąś spłatę, to się nazywało, ze wsi, że tam jeden brat, który został, spłacał rodzeństwo, a było ich pięcioro chyba. I mama wiem, że to dostała dosyć dużo, ponad tysiąc złotych. Na tamte czasy to było dużo, bo wiem, że ojciec zarabiał, to pamiętam, 170 złotych, które też nie było mało. Może przy okazji powiem, że na tej samej ulicy była fabryka papy i przez... U nas sami ci przemysłowcy to przeważnie byli Niemcy. Na kopalni „Sosnowiec” tylko Francuzi. Ale najbardziej taki wyzyskiwacz to był właśnie ten z fabryki papy, który sprowadzał sobie robotników z dawnego Polesia.
    </section>
    <section>
        <time>1353</time>To jest obecnie Białoruś. To była taka biedna ta ludność, że oni w ogóle nie mieli butów, tylko takie z łyka te. Wybudował dla nich takie baraki i tam mieszkali w tych barakach, czyli dostawali mieszkanie. Przeważnie tam dwoje przeważnie ludzi było już zdolnych do pracy i oni mieli na dniówkę płaconą złotówkę. A chleb kosztował, to pamiętam, dwukilowy, duży chleb 55 groszy. Więc to był taki najgorszy wyzyskiwacz. Dlatego mówię, chcę powiedzieć, bo bieda była, zresztą strasznie wtedy! Ludzie to mieszkali wtedy przecież w suterenach. I tak pewno z ojcem sobie to, jak dostała mama tą spłatę, że kupią krowy. I mama, kupili pięć krów. Te krowy to były sprowadzane z poznańskiego. Oczywiście nie na terenie łaźni, tylko w niedalekiej odległości, kilka domów na ulicy Legionów. Tam w jakimś takim prywatnym była ta obora. I było to mleko u nas. Krowy były sprowadzane z poznańskiego, bo to Żydzi przeważnie się tym zajmowali. I to musiały być takie mlekodajne, że minimum ta krowa musiała dawać 20 litrów mleka. Jeśli nie, to już się ją wymieniało. Mleko było, musiały być zawartość tłuszczu mieć dużą. Był tak samo sanepid, przychodzili, badali. I tak że nasze to mleko było najsłynniejsze w Sosnowcu i sam high life. Przychodziły tam służące.
    </section>
    <section>
        <time>1477</time>A część no to, bo była dziewczyna. To co ojciec w końcu ten swój gabinet zbudował, to dziewczyna tam spała. Były pastuchy. Tutaj na granicy między Katowicami albo Szopienicami były tak zwane Pruskie łąki, to tak dzierżawili na lato zawsze i właśnie tam te krowy się pasły. No a poza tym to były odżywiane tam tak bardzo dobrze, bo tam jakieś wytłoczyny były, się kupowało. Słodziny to były z browaru, wytłoczyny to były... Nie, z lnu to były, z maków taki. To wszystko się gotowało. O to chodziło, żeby była dobra jakość tego mleka, żeby to mleko było nasze słynne. A ja najczęściej, ponieważ tam na bieżąco nie płacili ci – to byli lekarze, adwokaci – to w końcu miesiąca ja chodziłam po pieniądze! Jak już podrosłam zawsze od każdego rachunku, tam już nie pamiętam, dostawałam parę, jak ktoś zapłacił. Bo niektórzy byli niewypłacalni, to trzeba było parę razy chodzić. I to pamiętam, ojciec pisał pięknym pismem Wielmożny pan adwokat taki i taki. A dla mnie to były dodatkowe te pieniądze. Aha, jeszcze to chyba nie powiedziałam. To tak, z siostrą żeśmy się już sprowadzili do tego domu, a w tym domu urodził się już brat, w 1927 roku.
    </section>
    <section>
        <time>1588</time>Moje rodzeństwo... Bo jak wiadomo, to dawniej dzieci rodziły się w domu, to nie potrzeba było zarejestrować tego dnia, kiedy się urodziły. Czyli moja siostra i mój brat są młodsi o rok, bo się urodzili w grudniu i ojciec ich zapisał w styczniu. Brat jest urodzony, urodził się faktycznie 7 grudnia. Jest zapisany 5 stycznia. A siostra się urodziła jakoś przed Bożym Narodzeniem, dwudziestego chyba trzeciego. Ni, drugiego i jest pierwszego. Tylko mnie właściwie. Później zawsze mówiłam, że mnie tutaj nie ujęli, no ale mówi: Za daleko było, boś się w sierpniu się urodziła! Urodziłam się prawie tak, jak ojciec, znaczy pod znakiem lwa. A jeśli chodzi o grudzień i moje dzieci później też jakoś, bo i córka, i syn też w grudniu, wszyscy, wnuk jeden, wszyscy się prawie urodzili jako... Co to wy jesteście? Strzelce! Tak, więc brat urodził się tam już na ulicy Legionów. A oprócz tego, że ojciec zajmował się tam tymi bezrobotnymi, jak mówiłam, powszechny... Więc ojciec... Oprócz tego nie umieli ludzie pisać, tylko podpisywali się krzyżykami. To ojciec jeszcze robił kurs pisania, żeby chociaż umieli się podpisać. To jeszcze uczył tych. Przychodzili, mieli takie zeszyty w trzy linie, jak do szkoły i tam. No to ich ojciec zbierał po czterech, pięciu i przychodzili, i uczyli się tego pisma.
    </section>
    <section>
        <time>1714</time>A moja mama na przykład umiała czytać, no bo była, bardzo była moja mama pobożna, umiała czytać. To jeszcze się uczyła w Polsce jak tu była, we dworze ją ta panienka nauczyła. Ale z pisaniem po polsku było bardzo ciężko jej. Tak że podpisać się umiała, ale tak: umiała tymi rosyjskimi, bo tam widocznie na tej Ukrainie się nauczyła, a pisać po polsku... Jak ja sobie to teraz tak później myślałam, to mówię: <span style="font-style: italic;">Mój Boże, to ojciec uczył innych.</span> A po prostu mama nie miała na to czasu, bo zajęta była. W perspektywie teraz czasu, bo człowiek nie doceniał tego jak była, to mama po prostu była, no nie wiem, męczennicą tego ustroju. Tak mi się wydaje, bo wszystko, ojciec całą pensję to wydawał na pomoc tych. No ale dzięki mamie to żyliśmy jednak naprawdę, powiem, na owe czasy w luksusie. Tym bardziej, że nasza sąsiadka... Znaczy kierownik był łaźni. Razem dzieliliśmy ten dom i właściwie do lat siedmiu, to byłam zupełnie odizolowana. Przychodziły dzieci, bo było podwórko. Jak już kończyła się praca, jak dróżnicy tam wychodzili, to było olbrzymie podwórko. No to się bawiliśmy. Ojciec tam, to była taka gra w dwa ognie, była w klipę!
    </section>
    <section>
        <time>1815</time>Ojciec nam co dzień klipę robił nową, to się tak podbijało. Później w palanta, takie były te dziecinne. Ale to były okazjonalne kontakty z dziećmi. Ani nie wyjeżdżaliśmy wtedy do Kielc w ogóle. Ojciec był bardzo zrażony, nie lubił w ogóle wracać na wieś, bo tak jak nam tłumaczył... Zresztą mama nie bardzo miała czas, bo tutaj te zwierzątka trzeba było przecież karmić całą dobę. Ale nigdy jakoś nie chciał tam jechać. Bo przecież było nas stać na to, żeby jechać. Powiedział, że nie, nie lubi wsi, bo tam tylko oni, mówił, kłócą się o miedzę, latami te procesy trwają. No ponieważ był raczej wychowany w Warszawie, więc... No i żył, powiem, całkiem oddany był tej organizacji PPS-owskiej. Tym bardziej, że niedługo... Nie, to ten budynek już był, tylko niedługo ustąpiła poprzednia... Nie pamiętam, kto był przed tym panowaniem PPS-u, czy endecja, czy ktoś.
    </section>
    <section>
        <time>1902</time>W każdym razie dom ludowy tam był, gdzie była organizacja Towarzystwa Uniwersytetów Robotniczych. Ojciec był opiekunem tej organizacji. Ponieważ to było bardzo blisko, przez Przemszę się tylko przechodziło do łaźni, więc nawet wszystkie tam, czy odczyty, czy cokolwiek się działo w tym domu ludowym, były przedstawienia różne, to później wszystko się przenosiło na teren łaźni, gdzie mieliśmy... Bo poza tym placem, to był duży ogród warzywny, była altana przez ojca zbudowana, tak że tamte dyskusje i wszystkie sprawy, wszystko przenosiło się do łaźni. Kierownik, Kulig się nazywał, tak samo był z PPS-u. Jak już powiedziałam, wszyscy pracownicy byli właśnie tymi. I myśmy właśnie w tej atmosferze byli wychowani. Że tak powiem, jak poszłam w ogóle do szkoły, do pierwszej klasy, to w ogóle zetknęłam się z takimi nieszczęściami ludzkimi i tragediami rodzinnymi. Pamiętam, że największa taka moja serdeczna koleżanka, która ze mną, znaczy w ławce jednej siedziałyśmy, to zaprosiła mnie do domu.
    </section>
    <section>
        <time>1995</time>Poszłam tam do niej po lekcjach, a tam była awantura rodzinna, ojciec bił tą matkę. Dla mnie to było coś nie do opisania! Po prostu nie do przeżycia! Nie mogłam sobie to wyobrazić, jak to! Oczywiście tam ona zobaczyła co się dzieje, to prędko tam wyszłyśmy z tego domu. Ja mówię: <span style="font-style: italic;">Jak to się dzieje?</span> Lodzia jej było na imię. Mówię: <span style="font-style: italic;">Lodziu, dlaczego? </span>Mówiła, że tata jest taki niedobry.<span style="font-style: italic;"> – Jak wypije, to</span> – mówi <span style="font-style: italic;">– często bije i mamę, i..</span>. To było dla mnie takim okropnym przeżyciem, że ja po prostu przyszłam do domu, mama nie wiedziała, co się dzieje. Jak opowiedziałam jej, nie mogłam się utulić z płaczu, że coś takiego się na świecie... Dlatego o tym opowiadam, że takie prawdziwe życie, to dopiero jak wyszliśmy, jak wyszłam poza okręg tej łaźni. Ja jeszcze właśnie chyba nie powiedziałam o tym, że jak żeśmy jeszcze mieszkali tam na ulicy Brzozowej – to jest dzielnica Dębowa Góra w Sosnowcu – to brat umarł ten najstarszy mój, w wieku siedem lat na wyrostek robaczkowy.
    </section>
    <section>
        <time>2077</time>To się nazywało ślepa kiszka wówczas. I to były nagminne śmierci w tym czasie! I ja właśnie już w tej pierwszej klasie, już chodziłam do tej pierwszej klasy, też zachorowałam. No i też temperatura, gorączka. Przychodziła lekarka i okazało się, że też miałam zapalenie tego wyrostka robaczkowego. Wtedy był jeden szpital, zbudowany już właśnie przez socjalistów w dzielnicy Pekinie, i mnie tam zabrano. Już podobno był taki ostry stan, bo to chodziło o to, że jak już się rozlała ta, to się wtedy umierało. Ja tam wtedy leżałam. Nie zdawałam sobie oczywiście sprawy. Mama przychodziła, płakała strasznie, jeszcze zanim się ta operacja, za kilka dni przygotowali mnie do niej. Przychodził nawet pan nauczyciel. Patrzę, bo tu mam jego zdjęcie, pokażę, który świeżo był po studiach. I tak strasznie wszyscy ze mną rozmawiali i płakali, mama płakała. To oczywiście ja wtedy nie wiedziałam o tym. Ta operacja nastąpiła. Nie tak jak to później, że tylko zabieg wyrostka robaczkowego, to jest taki mały ślad, to ja mam brzuch od pępka do końca roztego. No w każdym razie przeżyłam to.
    </section>
    <section>
        <time>2179</time>Bo mama, bo mój brat miał 7 lat i umarł na wyrostek. I u mnie się to powtarzało. No więc później, raz, że już byłam najstarsza z tego rodzeństwa, to byłam tak już później, wyszłam z tego, hołubiona i taka „święta krówka” w tym domu. Tym bardziej, że widziałam jak ojciec uczył tych pisać, to ja sama się zabierałam do czytania. Po prostu najpierw... Więc był tak: pismo no to było codzienne, to był „Robotnik” wtedy wychodził, to był Piłsudskiego. I brałam to, bo ojciec oczywiście nie miał na to czasu, to rysowałam sobie te litery, takie drukowane. Pytałam się jaka to jest litera. To jeszcze mówię o wieku przedszkolnym, bo o tym zapomniałam. To wtedy miałam gdzieś 5 lat. I tak sobie te litery składałam, później się pytałam ojca, jak się to nazywa, składałam. Jak miałam 5 lat, to umiałam już gazetę czytać. I ojciec, pamiętam, jak przychodzili ci jego uczniowie, to ojciec mnie wołał, dawał mi „Robotnika” i czytaj!
    </section>
    <section>
        <time>2259</time>To oni usta otwierali, a ja taka mądra! I tak się popisywali mną. Rzeczywiście ta pierwsza klasa to w ogóle, bo to już później, jak już umiałam te drukowane, a zaczęłam te pisane litery, to ojciec pierwszą mi napisał, a później te całe linijki pisałam całą stronę, tak że idąc do tej szkoły umiałam pisać. A ta moja choroba to trwała kilka miesięcy, to miałam tylko wielkie braki w rachunkach, bo klasa poszła naprzód. Ponieważ ten nauczyciel, zresztą bardzo przyjemny facet, Stanisław Szpineter, to pamiętam jak się nazywał, jak wyszłam z tego szpitala, to Marysiątko, dzieciątko. Oczywiście na koniec roku miałam same bardzo dobre, chociaż w ogóle nie umiałam liczyć. I teraz, w tym roku nastąpiła reforma szkolnictwa. Ja chodziłam do nowo wybudowanej szkoły, bardzo blisko naszego domu, na ulicy Wawel. Nastąpiła reforma, że już nie było koedukacyjnych szkół. I myśmy, dziewczyny poszły do bardzo dalekiej koło kopalni, to przynajmniej, ja wiem, z półtora kilometra. To była szkoła dla dziewczyn. A ta szkoła piękna, nowa została przeznaczona dla chłopców. Ja tam poszłam do tej szkoły, tam już w ogóle! Przede wszystkim stara szkoła, ubikacje były w odległości – to takie były nie ubikacje, tylko dziury takie – w odległości, ja wiem, jakieś sto metrów od tej szkoły.
    </section>
    <section>
        <time>2384</time>Czyli jak się chciało wyjść podczas lekcji, to <span style="font-style: italic;">Proszę pani, mogę wyjść? </span>To zimą trzeba się było ubrać w płaszcz i wychodziło się, co się później wykorzystywało czasem, jak ktoś był nieprzygotowany. A poza tym szkoła była tuż koło kopalni i jak spadały sadze z tych, to wszystko spadało na to boisko szkolne. I to boisko, to było chyba kilka metrów tych sadzy! I tak, jak żeśmy się tam bawili, graliśmy w te dwa ognie, w palanta, to my przychodzili jak górnicy po szychcie! Nie wiem, jak to się działo, ale tak się pytałam od koleżanek, to balię mama wyjmowała, bo nie było jeszcze kanalizacji. Były tylko takie studnie na placach, ale to była woda podskórna. A tutaj w naszej dzielnicy to była jedna taka studnia głębinowa, to ludzie przychodzili z nosiłkami i na wiadrach do gotowania taką wodę sobie brali. Albo takie beczkowozy też jeździły, gdzie się kupowało, bo oczywiście nie było wody mineralnej, jak teraz. Więc ja zawsze jak już... A ponieważ szczęśliwym trafem mieszkałam w tej łaźni, to jak tylko przychodziłam po tej ze szkoły, to mama już mnie na progu: <span style="font-style: italic;">Proszę, masz klucz</span>.
    </section>
    <section>
        <time>2483</time>Łaźnia była czynna, to nawet by mnie tam nie wpuściła ta nasza wanienna, bo od tej sadzy, tylko chodziło się do pralni. W pralni był taki duży basen, praczka pracowała tylko do drugiej. I do tego basenu właziłam i myłam się zawsze po tych. Oczywiście w okresie letnim. Ale później tam obok też była Sokolnia. Sokolnia to znaczy gdzie sokołowi, sokoły.. Dobrze mówię? Liczba mnoga od sokołów? Ta organizacja „Sokół”. Więc później to żeśmy tam korzystali, jeśli chodzi o ćwiczenia gimnastyczne, chodzili do tej Sokolni. Ale w szkole tej, to była bardzo patriotyczna szkoła. Był piłsudczykiem nasz kierownik Antoni Dębicki i cały personel to też tak był przesiąknięty tym patriotyzmem, wszyscy nauczyciele tak byli tam jakoś dobrani, że od pierwszej, znaczy od drugiej klasy, bo to drugiej klasy poszłam... Druga klasa mi szła bardzo ciężko. Raz, że uczył nas jakiś stary nauczyciel, który w ogóle nerwy miał już zszarpane, się nie nadawał do takich tych maluchów. Poza tym, jeszcze co się to działo? Wtedy to była jakaś taka ustawa, że trzeba było chodzić do 14 roku życia do szkoły, ale można było kończyć ją na etapie klasy drugiej i trzeciej. Jak ja tam przyszłam do tej drugiej klasy, to tam były takie dziewczyny, które miały po 12, 13 lat.
    </section>
    <section>
        <time>2594</time>One kończyły albo na tej drugiej, albo na trzeciej klasie edukację, byle by do 14 roku życia się uczyć. No i tam jak żeśmy przyszły, tam było kilka takich, którzy tam był taki rygor, że myśmy, te małe dzieci podporządkowane. Wszystko trzeba było słuchać, wszystko ich obsługiwać, to co one chciały. Ale one nas wprowadzały właśnie dopiero w życie. One nam powiedziały, że to nieprawda, że bocian dziecko przynosi. U mnie właśnie ten mały się narodził, to jeszcze do szkoły nie poszłam, brat w 1927 roku. Oczywiście to było zimą, no to lufcikiem to dziecko było wrzucone. Myśmy byli u sąsiadki, u tej, znaczy ja z siostrą. Później tylko pamiętam, jeszcze ojciec później mi już mówił, że przyszłam do domu i już jest to dziecko, bocian przyniósł. A ja mówię do ojca: <span style="font-style: italic;">Gdzież ten bocian? Przecież bociany poleciały do ciepłych krajów.</span> A on mówi: <span style="font-style: italic;">Ale są te bociany. To są przy kominie, one mają takie tu</span> – mówi –<span style="font-style: italic;"> na łaźni też jest taki komin, że one, te co dzieci przynoszą, to nie odlatują.</span> No więc te, pamiętam, u nas taka była, wiem że jej Zosia było, właśnie ta co nas ćwiczyła, wyzyskiwała. Zabierała nam te nasze pieniądze, śniadania i broń Boże nie wolno się było skarżyć, bo potem byśmy tam od nich lanie dostawały. Ona wszystko nam wytłumaczyła, że dziecko to jest w brzuchu, że rodzice nas cyganią. Oczywiście nie odważyłyśmy się tego w domu powiedzieć.
    </section>
    <section>
        <time>2704</time>To była wielka tajemnica, że to jest. Tak wierzyłam i nie wierzyłam. Ale tak było raz, że była jedna taka afera obok szkoły, że to był jakiś dom, ten pan był nawet fotografem i on zabił żonę, i ona była ciężarna. I to dziecko też zabite. I ona nas zaprowadziła tam i ona leżała, ta kobieta, w tej trumnie z tym brzuchem takim, bo myśmy nie wierzyły, że to. I ona nas zaprowadziła, pół klasy, i powiedziała: <span style="font-style: italic;">No to jak nie wierzycie, to że ten pan</span> – mówi –<span style="font-style: italic;"> zabił to dziecko.</span> Ja mówię, że to taka szkoła życia była. Tam dopiero później, jak człowiek wyszedł później z tej łaźni. W każdym razie później... To tylko w drugiej klasie miałyśmy taki pan się nazywał, taki Matjaszewski, który był przed emeryturą. Od trzeciej klasy miałyśmy wspaniałą nauczycielkę, której zawdzięczam naprawdę, no bardzo dużo! Była wychowawczynią od drugiej do piątej klasy. To była samotna jakaś pani, która siostrzeńca tylko wychowywała. Mieszkała bardzo blisko, Helena Dobrzańska. Też należała do „Sokoła”, później tam harcerstwo prowadziła z drugą panią.
    </section>
    <section>
        <time>2799</time>I ona bez przerwy tylko właśnie... I na polskim, i w ogóle zrobiła takie kółko teatralne, czyli te robiliśmy pacynki, te kukiełki, i żeśmy się zajmowały. Była tak zajmującą osobą, że nawet ferie to myśmy chodzili na te kółka teatralne. Po prostu poświęcała cały dzień tych, i wszystko. I opowiadała nam, była tak samo zakochana w Piłsudskim, tak jak my wszyscy wtedy. Już później nawet, chyba byłyśmy już w szóstej klasie, już nie była naszą wychowawczynią, jak Piłsudski umarł w 1935 roku, to myśmy ta kantata, którą ślubowałyśmy wszystkie. Pamiętam tą kantatę: <span style="font-style: italic;">To nie prawda, że ciebie już nie ma, to nie prawda, że jesteś już w grobie, chociaż płacze dziś cała polska ziemia, cała polska ziemia w żałobie. Chociaż serce ci w piersi nie bije, chociaż spoczął na wieki miecz dzielny, w naszych sercach, jak żyłeś, tak żyjesz. Ukochany wodzu nieśmiertelny! Byłeś dla nas posągiem ze stali. Byłeś dla nas sztandarem wspaniałym. Ty coś Polskę obronił i ocalił,i wydźwignął na wieczny szczyt chwały. Już usnąłeś po trudach nadludzkich, nie zwycięży już ciebie ból żaden. Ukochany marszałku Piłsudski, my żyjący twoim pójdziemy śladem.</span> I powiem tak, że całe życie moje to Piłsudski był idolem i uważam, że to był najważniejsza osoba. Jakby jego nie było, to nie wiem, Polska by nie powstała chyba i bylibyśmy republiką jakąś radziecką.
    </section>
    <section>
        <time>2931</time>To nie prawda, że może by to zrobił ktoś inny, jak się teraz mówi. Nie. Tyle właśnie co miał hartu, tyle dobrego co on zrobił. Tylko jego było na to stać. Całe życie właśnie, pamięć o nim, jego życie właśnie to jest... Był moją przewodnią taką siłą w moim życiu i później okupacja, i obóz, i wszystko to. Do dzisiaj mówię, to jest dla mnie najważniejszą osobą, która kształtowała moje życie. Tak. I jeszcze o Piłsudskim mi się przypomina taka rzecz. W 1926 roku jak wiadomo co się działo. Był ten przełom i Piłsudski... Jeśli chodzi nawet o PPS, to jak już mówiłam, ojciec był opiekunem tych TUR-owców i ciągle ktoś siedział, przebywał z jakimiś sprawami w naszym domu. Bo jak zmarł Piłsudski, po tym ślubowaniu... Zresztą cała szkoła nosiła, znaczy żałobę żeśmy obchodzili. Już nie pamiętam jak długo, ale to było dłużej nawet jak tam 6 tygodni. Nosiliśmy czarne opaski i na znaczku szkolnym też kirem takim, żałobą był pokryty. Przyszłam ze szkoły, no widocznie to już był okres taki zimny, że właśnie miałam tą opaskę na płaszczu i ojciec w kuchni – a dawniej to były takie duże, znaczy kuchnia, pokój to były jakieś tam 20 metrów czy 25, nie takie klitki jak w tej chwili – i ojciec tam siedział z tym jakimś TUR-owcem. I on tak spojrzał na mnie...
    </section>
    <section>
        <time>3064</time>No bo był rozłam w PPS-ie, że niektórzy nie popierali, że ta rzeź została zrobiona, a ojciec jakoś tak starał się zawsze łagodzić, żeby nie było rozłamu w organizacji. I jakoś no ponieważ był wielkim autorytetem, on jakoś postarał się ich jakoś godzić między nimi, tłumaczyć wszystko i o tych zasługach Piłsudskiego przypominać i że to była konieczność, według ojca. Wiem, że weszłam z tej szkoły i ten spojrzał tak, że ja tą żałobę tutaj mam, i mówi: <span style="font-style: italic;">A cóż ty Janie </span>– bo tak do ojca mówili – <span style="font-style: italic;">cóż ty Janie pozwalasz, żeby po tym dziadu ona tu taką żałobę nosiła?</span> Jak, no przecież mówię, to było nie do pomyślenia, żeby dziecko się odezwało albo do starszego! I powiedziałam wtedy: <span style="font-style: italic;">Pan jest świnia! Jak pan może o naszym dziadku najdroższym, jak pan tak może powiedzieć?! </span>Ojciec tak niezorientowany: <span style="font-style: italic;">Wyjdź do pokoju!</span> Już tam weszłam, mówię, Boże teraz chyba jak w życiu jeszcze jakiegoś lania nie dostałam. Ale ojciec jakoś pozbył go się, tego... Rozczuliłam się tą kantatą. I ja mówię: <span style="font-style: italic;">No Boże, na pewno mi się dostanie.</span> Ale ojciec – tamten już wyszedł – ojciec przyszedł, pogłaskał mnie i mówi:
    </section>
    <section>
        <time>3159</time><span style="font-style: italic;">Dziecko, wybaczam ci. Nie wolno tak do starszych się odzywać. Jak mogłaś tak? No wiem, że wzruszyłaś się, że kochasz dziadka Piłsudskiego, ale pamiętaj, przyrzeknij, że już się tak nigdy źle... Możesz swoje niezadowolenie, możesz, możesz wyrazić, ale nie wolno mówić tak niegrzecznie się odzywać, jak do tego pana tam.</span> Już nie pamiętam jeszcze jakie imię, ale w każdym razie bardzo byłam wzburzona. Ale w życiu jeszcze w ogóle, tak jak wszędzie, w każdym domu to straszyło się dzieci, że to pasem dostaną, że myśmy nigdy nie byli bici. Tak jak chodziłam do innych tych domów, to dyscypliny wisiały. W każdym mieszkaniu! To wisiały takie, to były z pasemek takie ze skóry na tym i dzieci dostawały lanie. No mama tam czasem to klapsa dała, ale to taki klaps był. Ale takich właśnie kar cielesnych w domu nie było. I co? Później, więc tak. Aha, w tym okresie jak już znaczy kończyłam szkołę podstawową, to siedmioklasowa była wówczas, ale po szóstej klasie przedtem rok już można było, już były gimnazja i dwu były: gimnazjum i liceum. Bo przedtem było osiem lat gimnazjum, a teraz już nastąpiła reforma szkolna i było gimnazjum czteroletnie i liceum.
    </section>
    <section>
        <time>3265</time>I ja oczywiście w ogóle tam do ścisłych... Zawsze tam filologia mnie interesowała, a nigdy za bardzo te rachunki, zresztą jak większość dziewcząt. Tym bardziej, że tak łatwo mi to wszystko przychodziło. Jeszcze w szkole widocznie ta nasza nauczycielka ona była jakąś dobrą siłą, bo tam były bardzo często, prawie co miesiąc, takie lekcje pokazowe były, że przychodzili studenci. Bo seminarium było, gdzie kształcili się nauczyciele, i z seminarium, i ze szkół nawet takich. Tacy początkujący nauczyciele siedzieli, a ona prowadziła lekcję. Myśmy tam wtedy gęściej. Więc ja byłam od historii, od Sobieskiego. Nawet umiałam na pamięć „Listy”, jakie Sobieski do Marysieńki pisał. To już ponieważ tak było, że każda, ona miała wybrane tam już te uczennice. W każdym razie byłam też jej ukochaną uczennicą i po prostu nie rozstawałabym. Ponieważ może mama nie miała nawet czasu na takie wychowanie, bo zajęta przecież była od świtu do nocy robotą, tak że ona była też bardzo, bardzo ważną osobą w moim życiu. W tym okresie! Bo prawie to była tak: druga, trzecia, czwarta, piąta. Cztery lata to było. Tak właśnie myślałam, że właśnie w tym czasie została tu szkoła wybudowana, gimnazjum Plater, bardzo blisko naszego domu.
    </section>
    <section>
        <time>3375</time>I myślałam, że będę, chciałam startować do tego gimnazjum. Ale w międzyczasie tutaj do domu ludowego przychodził bardzo często – nie wiem od jakiego chyba czasu on już był tutaj w Sosnowcu, ale chyba parę lat – ksiądz Raczyński, kanonik Raczyński. To było w kościółku, obok dworca jest taki kościółek kolejowy. To wtedy nie była parafia, tylko nie wiem, jak on się jakoś nazywał. I tam mszę odprawiał właśnie ten ksiądz kanonik Raczyński. On podobno wstąpił do... Skończył, znaczy był wyświęcony na księdza już jako wdowiec. Że dzieci już miał, a później skończył wtedy to seminarium i cały majątek – widocznie jakiś majętny był dosyć człowiek – przeznaczył dla ubogich. I najwięcej... To było jeszcze za czasów, jak kadencji tych socjalistów. Wtedy przychodził, były te odczyty takie różne dla tych TUR-owców. Przyjeżdżali też różni naukowcy, najczęściej z Krakowa, bo przecież tutaj nie było na Śląsku wielkich uczelni, tylko wszyscy nauczyciele czy ci, to przyjeżdżali z Krakowa. A tutaj to racy profesorowie związani z PPS-em. I były też tam poza tym ciągle zabawy, dla dzieci przedstawienia, dla nas bale, dla tych małych dzieci, w okresie karnawału.
    </section>
    <section>
        <time>3485</time>I ksiądz Raczyński zawsze tam przychodził, jak było duże zgromadzenie tych powiedzmy rodziców, jak z dziećmi przychodzili na te zabawy, żeby koniecznie on otworzył szkołę dla dziewcząt, co było w tamtych czasach unikatem, szkołę handlową. Bo wszystkie były takie ogólnokształcące, raczej filologii. Tak tam ojca przekonał do tego, że trzeba dziewczyny... Że nie tak, jak dotychczas, że dziewczyny mają się nauczyć tylko szycia, gotowania, tylko muszą w kierunku handlowym się kształcić. I ojciec tak postanowił, ponieważ taki byłam ósmy cud świata dla tych wszystkich, no to że ja już pójdę do tego księdza. Aha, a to było prywatne, prywatna szkoła, i czesne kosztowało 55 złotych miesięcznie, czyli to było bardzo dużo. Ojciec powiedział, że on będzie fundował. Bo ojciec też przecież sobie zdawał sprawę, że go nie stać, tymczasem dwie córki miał i tam brat był o 5 lat od nas młodszy. I powiedział, że tak, że on zagwarantuje, że więcej jak 15 złotych to rodziny tych nie będą płacić, tych biednych. I tak rzeczywiście było. nie bardzo miałam ochotę iść do tej szkoły, bo po prostu nie leżało mi to, ale ojciec, co tam było do gadania? Tak ojciec postanowił, powiedział <span style="font-style: italic;">Dziecko - bo tam matematykę – to nie będziesz się uczyć matematyki, bo tam będzie arytmetyka. - A co to jest? - Ano to jest dodawanie.</span>
    </section>
    <section>
        <time>3595</time>A w tym już byłam biegła, bo jak miałam te zastoje, to tak później ten syn sąsiadki, który był starszy, już chodził do Śląskich Zakładów Technicznych, to on mnie jakoś nauczył, tak że liczyć to już umiałam pierwszorzędnie! Mówi: <span style="font-style: italic;">Umiesz liczyć, nadajesz się do tego.</span> I rzeczywiście, że poszłam do tej szkoły. I potem ten okres... Aha, jak wojna się zaczęła... Szkoła była na bardzo wysokim poziomie. Jeśli chodzi o języki, o przedmioty fachowe, to mieliśmy wykładowców z Wiednia najczęściej. Nauka i technika handlu, takie ogólnoświatowe kierunki, to było dwóch profesorów starszych. A to właśnie taki był ewenement dla całej szkoły. Dwa lata chyba przed wojną, to znaczy jak kończyłam, bo zdałam do czwartej klasy wtedy, a to było już tak w drugiej, przyjechał profesor z Wiednia, ale po polsku świetnie mówił, oczywiście z akcentem. Ale był bardzo przystojny! Był tak elegancki! Był, że cała ta szkoła, a to była szkoła oczywiście dziewcząt, cała szkoła się w nim kochała. Nazywał się Leopold Harlos. Był brunet, miał niebieskie oczy.
    </section>
    <section>
        <time>3696</time>Nie było w ogóle... Aha, i w tej szkole naszej to była tak zwana zielona szkoła na ówczesne czasy. To było w miejscowości Bystra Wilkowice, w górach. Każda klasa dwa razy w roku wyjeżdżała w okresie zimowym tam na pobyt i codziennie przyjeżdżał inny profesor i wykładał, żeby nie było luki w nauce. Tylko ten przedmiot był cały dzień, następnego dnia przyjeżdżał co innego inny profesor. Więc jak ten Harlos tam przyjeżdżał do tej, to w ogóle obłęd był, bo te dziewczyny, wszyscy się tak w nim kochali. Dlaczego o nim chcę powiedzieć? Okazało się, że to był szpieg niemiecki. Ale tak się, przez te dwa lata tu był tym wykładowcą. Jak wojna wybuchła, a on mundur SA, w żółtym mundurze. Ale jednak musiał i właśnie tutaj od razu był, tylko go widzieliśmy przez parę dni, bo już tam dziewczyny go widziały w tym mundurze i wiedzieliśmy, że jest SA-mannem, ale przeniósł się do Krakowa, mieszkał. Ale w międzyczasie zakochał się w dziewczynie, która o rok była. Śliczna dziewczyna była, blondynka. Od razu ją ściągnął tam i ożenił się z nią. Dziewczyny, bo nawet z mojej rodziny kuzynki, to te, jak to później u nas, bo wiadomo, że tu była Rzesza, tam było Gubernatorstwo i stąd trzeba było wszystkich do Niemiec jak 14 lat się miało wyjeżdżać, to bardzo dużo dziewczyn, te moje kuzynki, tam jechały i on im tam załatwiał zatrudnienie gdzieś.
    </section>
    <section>
        <time>3825</time>No nie wiem, ona podobno, tak jak się, bo już wróciłam z obozu, pytałam się co, to podobno wyjechała ta Marysia z nim do Austrii. Ale zrobił bardzo dużo! Że podobno, te opowiadały te kuzynki, że no wcale, że dla Polaków był taki dobry. No był w tym tam, jakoś z tą, tylko... No mówię, że takie też wypadki się w życiu zdarzają. Ale myśmy byli tak zaskoczeni! Bo pięknie mówił po polsku i za tego, a to już Niemcy wszystko szykowali do tej wojny. I tak samo było... Zaraz, bo coś to o tych TUR-owcach... Aha, to o tym dobrze powiedziałam, o tych TUR-owcach, ale później, przed samą wojną już wiadomo co się tutaj w Katowicach działo. Już tu z Niemiec przyjeżdżali, ciągle były te wiece antypolskie, się działo. A u nas tu w Sosnowcu znowu trzeba było, znaczy ojciec tam mobilizował tych TUR-owców. I przyjeżdżał – o tym się właśnie nie mówi – Henryk Stawik. To jest taki polski Wallenberg, który tych Żydów uratował na Węgrzech. A ja nawet nie kojarzyłam tego, jak już się mówiło o tym, tylko tu spojrzałam. Bo tak, bardzo dużo ludzi, których znałam, do ojca przychodzili, to znałam, powiedzmy twarz znałam. Wiedziałam nawet czasem jak im tam na imię, bo sobie mówili przeważnie po imieniu, ale w ogóle z nazwisk nie pamiętałam.
    </section>
    <section>
        <time>3926</time>Dopiero książkę, tutaj jak wyszła książka taka „Burzliwe lata”, ja zobaczyłam tego pana tutaj i dopiero dowiedziałam się, że to właśnie ten Stawik, który do nas przychodził. Że to właśnie ten człowiek był. Ale to nie ma poszanowania do dzisiaj, bo jest po 20 latach chyba, ja dzwoniłam do „Gazety Wyborczej”, że to, ale nie byli tym zainteresowani. No to później jeszcze jak opowiem, bo obydwaj zginęli z ojcem w Mauthausen. On został zastrzelony. Nie wiem, bo nie wyjaśniło się do końca, czy ojciec... A ojciec zginął w okrutny sposób, bo był w obozie doświadczalnym przez pół roku i to była okropna śmierć. Dlaczego? Bo tak jak nawet mówiąc o tych Żydach, jak myśmy... Zaraz, wyprzedzam już, bo wszystko jest powiązane, bo koniec tej mojej nauki w tam w szkole... Też miałam tę wychowawczynię, bo to z Krakowa były wszystkie nauczycielki. Część tu mieszkały, część dojeżdżały. Pani taka, Susułowska się nazywała, Maria. To była nasza wychowawczyni. I też była taką wielką patriotką, to też nas tak właściwie w tym... I ksiądz dotrzymał tego słowa, czyli 15 złotych ja płaciłam, i siostra poszła za 2 lata i też po te 15 złotych, czyli tyle z tej fundacji. Oprócz tego ten ksiądz, bo to niedawne echo, które pokaże, to zupełnie też żadnego poważania nie miał ten ksiądz tutaj po wojnie.
    </section>
    <section>
        <time>4050</time>Ksiądz Raczyński leży na tym naszym głównym cmentarzu na alei Mireckiego i rozsypywał się ten grób jego już i teraz, bo to teraz kilka lat temu się działo. Postanowiłam, że nie wolno zapomnieć, bo grób się rozsypie, i zrobiłam tutaj właśnie taki... Przyszedł tu pan, dziennikarze nasi, ten Sebastian Reńca, i pomogli mi w tym, że została utrwalona jego pamięć. Zebrałam pieniądze częściowo na odrestaurowanie tego, właściwie wybudowanie nowego grobu, no bo tyle co on zrobił, tyle wybudował też! Były jeszcze szkoły dla dziewcząt, druga taka zawodowa szkoła gospodarstwa, był przytułek dla dzieci. W ogóle bardzo dużo takich charytatywnych było jego działalności, a umarł... Aha, w czasie okupacji, jeszcze właśnie o nim jak już muszę dokończyć. W czasie okupacji w tym kościółku odbywały się takie patriotyczne nabożeństwa. Też tam był taki organista, pan Górecki, że cała ta młodzież – bo oczywiście nie chodziliśmy, szkoły wszystkie były zamknięte – wszyscyśmy wieczorem chodzili tam na te nabożeństwa odprawiane.
    </section>
    <section>
        <time>4156</time>To maleńki kościółek, ale całe wokół tego ten plac pełno było młodzieży, no i oczywiście wszystko się zawsze kończyło „Boże coś Polską”. A pan Górecki grał tam w czasie nabożeństwa i przeplatał różne tam. Grał na organach, a tu nagle: Jeszcze Polska i znowu tam było coś innego. Myśmy byli tacy naładowani do działania przeciwko tym Niemcom, że pierwsza, jedna z pierwszych organizacja „Białego orła” powstała, a jeszcze właśnie przedtem to tak samo PPS szykowało. To była organizacja, „Okrzeja Odra” się nazywała. I ona miała być na zapleczu, znaczy działać przeciwko Niemcom. I ojciec właśnie w to też był zaangażowany. Mam tu zdjęcie jego, które dostałam po wojnie z PPS-u. I miała być, już przyjechała chyba z Krakowa właśnie ta broń jakaś, amunicja i miała tam w dawnym magistracie zakopana – zakopana później – miała być rozdzielona do wszystkich miast zagłębiowskich.
    </section>
    <section>
        <time>4241</time>Ale już wojna wybuchła, niektóre miasta już odebrały, a niektóre zostały. I oni to tam zakopali gdzieś na podwórku tego i później jednak wydał – jakieś tam niesnaski ten dozorca tego domu miał ze swoim, nie wiem co on był dla niego jakąś rodziną – i wydał Niemcom, że ta broń zakopana. I właśnie część tych ludzi tam później była aresztowana. Bień, który był przywódcą PPS-u i prezydentem w czasie tej czteroletniej kadencji PPS-u, on zdążył uciec i ukrywał się tam, ale część ludzi niestety zginęło. Mam tu zdjęcie to pokażę. Cały ten pierwszy rząd i mój ojciec tam siedzi. I o tym nie wiedziałam, że właśnie ta broń, która nie była rozdana, później, bo tam częściowo tylko w tym dole umieścili, a częściowo przeniesiona była do łaźni miejskiej i w ogrodzie. Tylko myśmy o tym zupełnie nie wiedzieli. Ja się dowiedziałam dopiero od brata jak wróciłam do Polski, że dopiero powiedzieli ci, że była zakopana i pierwsze ci, który „Biały orzeł” dostawał, to też było właśnie z tej puli, ta broń. I było bardzo dużo też rzeczy zakopanych w naszym ogrodzie. To co z domu ludowego się powynosiło, to ojciec właśnie tam. Bo to się działo nocami, myśmy dzieci o tym, ojciec... Rzeczywiście to była taka ścisła konspiracja, która trwała w tym naszym domu przez dwa lata. To były drukowane, najpierw to była rozdzielnia polskiej prasy. W ogóle zaczęło się od nasłuchu z Londynu, w kotłowni.
    </section>
    <section>
        <time>4374</time>To zaraz od pierwszych dni września. To przychodzili ci TUR-owcy. Na początku jeszcze był kierownik ten stary, Polak, ale jego później już zwolnili z tego. Kierownik, ten Kulig, tośmy z nim mieszkali, musiał się wyprowadzić i przyjechał kierownik z Raciborza. Nazywał się Kostelnik. To była taka rodzina, no oni... Bo wiadomo, że Racibórz był po tamtej stronie niemieckiej, ale taka rodzina. Oni chyba raczej z Czechami byli powiązani, ale jak się okazało, mówili po polsku. Ale przyznawał się tylko ten kierownik i jedna córka, a żona jego w ogóle udawała, z drugą tą Anią, córką. W ogóle nie mówili po tego i tak raczej z nami na odległość, bo w pierwszym okresie jak się przeprowadzili, to mieszkali po tym starym kierowniku. Ale później to było za małe dla nich i wysiedlili już tu Polaków, zaczęli wysiedlać i przeprowadzili się do mieszkania większego tu na drugiej ulicy, ówczesnej Jasnej, teraz Warneńczyka. A w tym takim pustym pokoju po nim, to ojciec właśnie, tam było drukowanie tych gazetek. Powielacz był, powielali gdzieś około 300 egzemplarzy powielali. Ale to była tak... Na początku to myśmy też nie wiedzieli. Nie wiedzieliśmy, że to się u nas robi. Ojciec nawet był... A dlaczego się to tak udawało? Dlatego, że to się działo w łaźni miejskiej, gdzie ludzie bez przerwy chodzili.
    </section>
    <section>
        <time>4485</time>Bo jakby to jest w normalnym domu, jak było dotychczas, zanim do nas przyszło, to mogło być tydzień, dwa i trzeba było przenosić, bo ludzie się już interesowali, a co się tutaj. Bo musiał ktoś odbierać tą prasę. Tak że u nas się to prawie dwa lata działo. Najpierw to przyjeżdżali kolejarze z Warszawy z WRN-u, „Wolność, Równość, Niepodległość”. To były drukowane te gazetki i tu była rozdzielnia u nas, a potem już właśnie na powielaczu. Na przykład na tym powielaczu matrycę przynosiła... Znaczy później już, bo na początku w ogóleśmy nie wiedzieli. U nas, to było już po śmierci... Aha, bo nie powiedziałam, że w 1939 roku zmarła mama. W 1939 roku we wrześniu. Wtedy nam powiedziano, bo tak to wiadomo, że... Aha, mnie wtedy nie było, bo Warszawa wtedy padła, to było, i koleżanka... A już znałam wcześniej tych, tą jej rodzinę, bo przyjeżdżali. To była jej ciotka, we Włochach pod Warszawą mieszkali, czterech chłopców było. Jak wiadomo, że już poczta nie kursowała, nie było tam porozumienia tutaj z nami. No i miałam taką najlepszą koleżankę, Irmę, która miała tą rodzinę, ja znałam tych chłopców, i chcieliśmy wiedzieć, co się z nimi stało! I namówiła mnie. Chcieliśmy w ogóle zobaczyć, jak ta Warszawa wygląda! Ja tak ciekawa wszystkiego tego życia byłam. No i pojechaliśmy, pojechałam z tą Irmą tam, pojechaliśmy do tych Włoch.
    </section>
    <section>
        <time>4595</time>Ci chłopcy jeszcze, bo to zdaje się dwóch znałam, dwóch nie, i przyjechałam, a... Aha, bo to była ta godzina policyjna. Jeszcze z nami była jedna koleżanka moja, która mieszkała tu daleko w Milowicach, a my bliżej dworca tutaj. I mówię, to już nie zdążyła tam iść, ja mówię: <span style="font-style: italic;">To pójdziesz do nas. </span>Przychodzimy do domu, ojca nie ma w domu, mamy nie ma, siostra... Okna, jakoś tak lampa tak wszystko, ciemno w tym tego. Ale kolacja była przygotowana na tym, zjadłyśmy. A mama już wtedy nie żyła. Okazało się... Wtedy nam powiedzieli, mówiło się, że na zapalenie płuc. Okazuje się, że mama na skutek aborcji, bo była w ciąży podobno. Lekarze powyjeżdżali, bo to lekarza, tego ginekologa, u którego wiem, doktór Karbowski, to mama się tam zawsze leczyła czy te porody były. Nie było nikogo. Robiła to jakaś akuszerka. Zakażenie i mama zmarłi toa. O tym też już się dowiedziałam później, bo to normalnie się dzieciom takich rzeczy wtedy nie mówiło. Miałam wtedy 17 lat. Mama, jak wiadomo, jak już opowiadałam, że całą była tą podporą, utrzymywaniem tego domu. Ojciec był tak tu przygnębiony. Niedawno to odtworzyłam, bo dostałam takie maleńkie zdjęcie, z Kielc mi przywieźli. Jak strasznie ojciec wyglądał, jak to przeżył. Bo zdawał sobie sprawę z tą trójką dzieci. Tu zaangażowany w tą organizację już, wiedział co będzie.
    </section>
    <section>
        <time>4706</time>I wtedy ja tu podjęłam sprawę, że ja będę żywicielem rodziny i jakoś sobie... Aha, bo te krowy, o których opowiadałam, to już rok przed wybuchem wojny to już sprzedali. Bo już ojciec tam widział i kupił... Bo to przed wojną koncesję na sprzedaż tytoniu i alkoholu to mieli tylko legioniści i tylko oni mogli prowadzić te. Ojciec kupił, bo umarł tam jakiś, Kubiak się nazywał ten legionista. Ta żona, było bezdzietne małżeństwo, ona nie bardzo chciała prowadzić to i ojciec po prostu odkupił koncesję, czyli co miesiąc nie pamiętam już jaką tam kwotę jej wpłacał. I to był nie kiosk, tylko taki sklep z wyrobami tytoniowymi, bo to wtedy były i cygara, i różne tam gatunki tych tytoniów. To był taki sklep, tutaj też nieodlegle. To się Trafika... Nie wiem, czy teraz tak się nazywa. I tam mama już to prowadziła przed samą wojną. I mieliśmy właśnie to pozwolenie na handel tym tytoniem. Jak się wojna zaczęła, to na początku na Brynicy, to była granica normalna, taka celna. Nie była jak później policyjna, tylko trzeba było mieć przepustkę w ogóle na ten. Aha!
    </section>
    <section>
        <time>4815</time>Jeszcze nie powiedziałam o tym, że ponieważ, już wspomniałam o tym Stawiku, który taki był zaprzyjaźniony, był on w Katowicach, no bo to wszyscy byli samoukami wtedy, nie pokończył studiów. Ale dosyć miał tam jakieś, już nie pamiętam jakie stanowisko i pozycję taką, i on właśnie ojca tak w tym on ukierunkował, żebyśmy my chodzili do tej handlowej tej szkoły, i z siostrą też. I on później, że w Wiedniu ma też, że będziemy później po ukończeniu tej średniej szkoły, że w Wiedniu – on miał tam kontakty – i będziemy, będę studiować w Wiedniu. Takie było zamysł mojego ojca, że muszę się douczać języka niemieckiego. No więc tak. Przed wojną w takich inteligenckich domach, którym się dobrze powodziło, to były tak zwane bony. I ponieważ u nas po to mleko ci wszyscy przychodzili, więc mieliśmy takie kontakty z rodzinami. Obok na tej ulicy, gdzie mieszkaliśmy na Legionów to były aż dwa szpitale. Jeden był taki renardowski, to znaczy kopalniany, drugi był ogólny szpital. W związku z tym muszę przypomnieć, muszę o prezydencie Krakowa... Jak się nazywa? <span style="font-weight: bold;">Joanna Komperda: Który? Teraz?</span> Tak. <span style="font-weight: bold;">Majchrowski. </span>Majchrowski. Że chyba się wywodzi... To zaraz, później powiem to, o co mam prośbę. Czy pochodzi właśnie, tak domyślam się, że z tej znajomej mi rodziny z ulicy Legionów.
    </section>
    <section>
        <time>4928</time>Znaczy jego matka. Więc tam, jak chodziłam z tymi rachunkami za to mleko, no to wszyscy, bo jakoś mnie tak chwalili, zawsze byłam pięknie ubrana, bo nasza sąsiadka, żona tego kierownika, była krawcową. Sama nawet nie szyła, tylko miała... Była naprawdę wysoko kwalifikowaną, bo ona płaszcze, wszystko tak, czyli ciężką garderobę, to miała maszynę też do tego, miała uczennice i właściwie taką szkołę tam prowadziły tych no. Tak że ponieważ była tu na miejscu, no więc mama... Były te i sukieneczki, i płaszcze, wszystko. Ciągle byłyśmy jak laleczki ubrane z siostrą. No więc jak przychodziłam tam do tych państwa po te pieniądze, to wszyscy zawsze: <span style="font-style: italic;">A żebyś się przyszła z moim </span>– jakoś chłopcy mi tak przypadali – <span style="font-style: italic;">żebyś się z Michałkiem przyszła pobawić. Czy mamusia by ci pozwoliła? </span>Ja mówię: <span style="font-style: italic;">To proszę zapytać. </span>No to mama tam zazwyczaj pozwalała. No i to były te bony właśnie w tych domach. Bo były też z francuskim w niektóre, ale z niemieckim. No i ojciec się tam ułożył, że one mi dawały, bo to były takie wykształcone osoby. Najpierw u jednego, u doktora Trawińskiego, później u drugiego. I one mnie właśnie dokształcały w tym języku niemieckim. I tak byłam już na takim etapie, że bardzo dobrze nawet gotykiem się posługiwałam, który teraz nawet nie umiem odczytać, bo pisałam te listy tak, jak do siebie które te listy gotykiem i jak go nie używam, tego języka, to jak czytam, mówię: <span style="font-style: italic;">co ja tutaj napisałam?</span>
    </section>
    <section>
        <time>5044</time>Nie wiem, muszę słownik brać. Bo jak się języka jednak nie używa przez tyle lat, ma się awersję, to no. Więc dlatego, bo ten Stawik tak już ojca u tego, że z tym niemieckim językiem. Rzeczywiście mi się bardzo w życiu później przydał. Bo tak. Bo zaczęłam o tym sklepie. Więc jak się ta wojna zaczęła, to u nas mama, bo mama na pewno by tyle młodzieży i takiego, powiem, rozwiązłego życia jak za mamy, bośmy byli... Bo jeszcze o tym nie powiedziałam, że mimo że ojciec był socjalistą, ale tak jak raz podsłuchałam, jak on tam rozmawiał, bo najczęściej to tak, że się udawało, że się śpi. A ponieważ to najczęściej mama tam z sąsiadką tam opowiadały se różne rzeczy, a myśmy prędko, że śpię. Bo wtedy się dowiadywało różnych rzeczy z życia. I raz tak, pamiętam, ojciec siedział z jakimś i mówi tak: I ty tak te dzieci wychowujesz. Tylko widzę, że ciągle te dzieci twoje, co tu przyjdzie, to albo idą na majowe, albo na czerwcowe, albo gdzieś. Tylko w kościele siedzą! Mówi: <span style="font-style: italic;">Nie wiem, czy to tak dobrze, żeby socjaliści te dzieci w tym Kościele wychowywali. </span>A ojciec mówi tak – tak mi to utkwiło w pamięci – mówi:<span style="font-style: italic;"> Słuchaj.</span>
    </section>
    <section>
        <time>5137</time><span style="font-style: italic;">Wiesz co? Ja to tak, jak za Piastów było, że do pewnego wieku to właśnie matka wychowywała dzieci, one chodziły nawet chłopcy w sukienkach, robiły co chciały, co mama. A później, jak one będą starsze, to </span>– mówi – <span style="font-style: italic;">same sobie wybiorą ten kierunek, ale muszą mieć około 14.</span> <span style="font-style: italic;">Nic im Kościół w tej chwili nie zaszkodzi. Bo jeszcze muszę powiedzieć, jaki Kościół był wtedy.</span> Rzeczywiście tak było, jak ojciec mówi. Ta łaźnia to była, powiedzmy, pod zarządem miasta, ale wokół na całej ulicy to były takie małe domki, które teraz są poburzone, bo są bloki wybudowane. To mieszkali górnicy zatrudnieni, to była dawniej kopalnia „Lenart”, się nazywała, kopalnia słynna „Sosnowiec”, bo to później Gierek do tej organizacji partyjnej „Sosnowca” należał. I ja wychowywana później, jak już chodziło się do szkoły, to tylko z tymi górniczymi dziećmi. Różne tam były losy, jak to było. Niektórzy jak pracował, prawda. Później był ten kryzys 30-letni. To od nas nawet dziewczynka, którą bardzo wtedy lubiłam, siedziała ze mną, to w czasie kryzysu dzieci górników wyjeżdżały do Warszawy na pół roku, na rok, tam chodziły do szkoły. Ta moja ukochana taka Wandzia Wieczorek to właśnie, taka dziewczynka fajna, też była u rodziny tych właśnie jakiejś warszawskiej. I tutaj na tym to też były takie. Jedne były jak tam pracował czy gdzieś w dozorze czy tego, to mu się dobrze powodziło. Ale to były rodziny duże, często wielodzietne, to trudno było tak koniec z końcem, żeby to powiązać.
    </section>
    <section>
        <time>5267</time>Ale na całej ulicy, no to dość długa ta nasza ulica, bo ona się tak załamywała, to przynajmniej w tej naszej części, tam wokół tych górników, to było tak, że jak była kołyska to dziecko się jedno wychowało i później gdzieś się tam urodziło, to proszę bardzo, kołyska szła tam. Wózek – wózki były na takich wysokich kółkach, wysoki – tak samo, pożyczało się to. Ponieważ nie było... Aha, radio dopiero było słuchawkowe wtedy jeszcze. Później już pamiętam pierwszy odbiornik był ten lampowy, jak to się nazywało. To wieczory spędzało się, bardzo dużo ludzie... Moja mama miała mało czasu, ale inne to... Były ławeczki przed domem, wszyscy wychodzili, zwłaszcza w ciepłe wieczory, letnie, no i się opowiadało różne historie. I cała powiedzmy nasza ta dzielnica, przynajmniej połowę tej ulicy, to jednak była jak jedna rodzina. I ksiądz przychodził po kolędzie, to nie tak jak dziś, że co tu teraz słychać, kopertę i za 5 minut go nie ma, i jeszcze się martwi, że za godzinę musi u nas dwa piętra oblecieć. I trwa ta wizyta... Ja tam swojego księdza to zatrzymuję na rozmowę, ale tutaj to niecierpliwią się, bo chcą w 10 minut tutaj pozbyć. A wtedy przychodził ksiądz, ksiądz brał na kolana, pytał się wszystko. Zawsze ambicją mojej mamy, ponieważ tak przywiązana do Kościoła, żeby te dzieci ten cały pacierz mówiły.
    </section>
    <section>
        <time>5373</time>Więc najpierw te małe to tylko można było... Wieczorne modlitwy to my jak już tak umyte, aniołki w nocnych koszulach, wszyscy do pacierza. No to wszystko klęczało, no ale małe dzieci to było tylko Aniele Boży, stróżu mój, ty zawsze przy mnie stój. Rano, w dzień, wieczór, we dnie, w nocy bądź mi zawsze ku pomocy. Strzeż duszy, ciała mego aż do żywota wiecznego. No to już takie dziecko pięcioletnie, siedmioletnie musiało to umieć i było rozgrzeszone. Ale już starsze, później było Ojcze nasz, później była Zdrowaś Mario, a później było to nieszczęsne Wierzę w Boga, które w ogóle takie miało zawiłe te słowa! Tu jeszcze się coś tam z tego rozumiało, a tu później jak się zacięło tam w którymś miejscu, powtarzało się. Już wiem, że już byłam taka, no ale mama miała ambicję, żeby tam jak już do – aha, do komunii się chodziło w trzeciej klasie wtedy – żeby już tam w drugiej klasie to już to Wierzę w Boga już żeby dziecko umiało. Boże! Nie wchodziło mi to Wierzę w Boga! Tu ksiądz po kolędzie ma być, ja już mam to Wierzę w Boga mówić. Nie. Wlazłam pod stół, a tu taka serweta wisiała, i drę się do mamy:<span style="font-style: italic;"> Nie wyjdę! Za Chiny nie wyjdę</span>! Ale tam jakoś mama się porozumiała ponad tym stołem z księdzem. Ksiądz tam nogi wyciągnął pod ten stół, coś mnie tam po plecach i mówi: <span style="font-style: italic;">Co się tam mówi tu ktoś, co się tam dzieje pod tym?</span> Oczywiście wyciągnął mnie. <span style="font-style: italic;">– A czemu tak?</span> Ja zapłakana no i właśnie mówię, że Wierzę w Boga nie umiem. No więc mówię à propos tego Kościoła.
    </section>
    <section>
        <time>5488</time>No mama oczywiście to tam, nie pamiętam jak, ale na pewno dobrze nam się powodziło, więc dawała duże datki, tak jak i zawsze na majowe, na czerwcowe to na tacę żeśmy tam rzucały, szłyśmy do kościoła. Ale jak był biedny ktoś, biedniejsi, to ksiądz szedł i dawał tym ludziom te pieniądze i wspomagał. Bo wiem, że później żeśmy tam lecieli, do tych takich, co wiedzieliśmy, że biedni i mówi: <span style="font-style: italic;">Ile ksiądz zostawił?</span> Bo mama, mama to tak zawsze biednym to za darmo to mleko dawała. Poza tym ci, co już opowiadałam, przez tego Lamprehta tak byli, to już było obowiązkowo, bo sama tam nosiłam do tych baraków. Gdzie się dziecko urodziło, to z tym mlekiem tam chodziłam, żeby dawać. I mówię... Aha, jeszcze mama mówiła, że poprzedni ten jak był tam jakiś... Mamy ksiądz ulubiony to był, pamiętam, Leon Stasiński. A że taki przystojny, wysoki ksiądz był. I u nas w pokoju oczywiście był ten ołtarzyk z tą olejną lampką, który świecił, ale całe były, a tu ks. Stasiński mszę odprawia, a tu ksiądz – były zdjęcia. Jak przychodzili ci pepesowcy, to do ojca mówili: <span style="font-style: italic;">A cóż żeś ty tak udekorował?! </span>A ojciec mówi tak: <span style="font-style: italic;">o są kochankowie mojej żony</span>. I mówię tak, w każdym razie... Aha, to mama mówiła, że poprzedni ten ksiądz jak był, nawet proboszcz, to mówi – bo to ludzie dawniej jak dziura się w garnku zrobiła, to się lutowało, to nie wyrzucało się i ksiądz lutował, ksiądz reperował buty, taki był.
    </section>
    <section>
        <time>5601</time>Jeden lutował, a wikary buty reperował. Więc mówię, że tacy byli dawniej księża. Nie wiem, czy powinnam o tym powiedzieć, jaką ja przygodę z księdzem miałam, jak o tego ks. Raczyńskiego, o którym już wspominałam. To było tak, że już tak tu ja tu rozhuśtałam tą imprezę, że już miasto też było, chociaż nie bardzo chętnie, ale ten kościółek, który teraz jest już parafią... Ks. Pękalski, mogę to powiedzieć, Witold Pękalski, on tam był proboszczem. Aha, i od czego się to zaczęło? Jak było stulecie miasta Sosnowca, to u nas był też konkurs wzorem, bo 2 lata temu, ja tu później pokażę, był konkurs na stulecie, na koniec stulecia był konkurs w Katowicach dla Śląska całego, dla województwa i Zagłębia, znaczy śląsko-dąbrowskiego, by to my jesteśmy odrębnie.
    </section>
    <section>
        <time>5676</time>Zagłębiacy się obrażają, że my nie Śląsk. I ci najwybitniejsi, takich stu, sto osób było wybranych, z którymi ja wzięłam udział. W jakim sensie? Było ogłoszone tam na początku ileś 60 tych nazwisk, które startowały do tego. I czytelnicy „Gazety Wyborczej” mogli podrzucać życiorysy osób, które zasługują na to. Ponieważ wiedziałam już, jaki tu stosunek jest... W tym pierwszym rzucie to w ogóle tam Zagłębiaków nie było, tylko byli sami Ślązacy, jeszcze tacy z pokolenia niemieckiego. To ja sobie postanowiłam, że nie. Muszę tu wywindować ze 3 osoby z Sosnowca. Pierwszy to był Aleksy Bień, znaczy ten pepeesowiec, którego w ogóle... Po to to mówię, że nie chcę być – cała jest dokumentacja – żebym nie była tu gołosłowna. To jest właśnie. Te 3 osoby podałam, żeby byli uhonorowani jako najwybitniejsi. I teraz jak to zrobić? No bo tak, moje dzieci, tak jak powiedziałam, że w środowisku to dosyć tam panowałam nad tymi moimi dziećmi obozowymi, ale przecież trudno było ich zmuszać, żeby głosowały tam na ludzi, którzy im nic nie mówili. Więc kupowałam tam po kilka egzemplarzy tej „Gazety Wyborczej”, wycinałam te kupony, wypisywałam tych moim kandydatów. I żeby to się nie nazywało, że to wszystko ja jako Maria Rudzka-Kantorowicz – wtedy to jeszcze nie wiem, czy to już byłam Kantorowicz – i wysyłałam te kupony.
    </section>
    <section>
        <time>5826</time>Ale pisałam na przykład na Halinę Skalbmierską, na Halinę Zalewską, na moją bratową w Gliwicach, żeby jak najwięcej. Bo to ile tych głosów, to ci najwięcej mieli. I tak to przez trwało, nie wiem, jakiś miesiąc czy jak oni tam długo drukowali. Tak że te moje trzy osoby wszystkie przeszły. Tutaj jest właśnie opisane, która dziesiątka z Sosnowca i moje miejsce. Wprawdzie ostatni w tych... Bień tylko był, troszkę tam miał... <span style="font-weight: bold;">Sześćdziesiąty szósty.</span> Sześćdziesiąty szósty, bo rodzina też jego wysyłała. A to to właściwie moja zasługa, że ci przeszli. Ale najśmieszniej to było tak, że niektóre to powiedziałam. Tak jak Haliny te to wiedziały, że ja to wysyłam. I na córkę na przykład, bo inne nazwisko. Ona już mężatka to Barbara Szyla. I potem jest już zakończenie, impreza wielka, tu podsumowanie, bo to Kutz, tam wszystko tu jest. Już tą gazetę mam z tego okresu, którzy tu jest ta pierwsza dziesiątka i dzwoni do mnie, to organizatorka była taka z Katowic, z „Gazety Wyborczej”, Barbara Szmatloch. I dzwoni do mnie w dniu, kiedy ta impreza się ma – to w Chorzowie było takie zakończenie tej imprezy, ogłoszenie tych stu najwybitniejszych – i mówi: <span style="font-style: italic;">Proszę pani, kiedy się Bień urodził? </span>A ja mówię, że nie wiem. A ona mówi: <span style="font-style: italic;">Wie pani co, bo wszyscy tu, tu kilka tych ludzi co głosowało </span>– mówi – <span style="font-style: italic;">dzwonię do nich i nikt nie wie i każdy mówi, że Rudzka to będzie wiedzieć.</span>
    </section>
    <section>
        <time>5942</time>Ale najgorzej, że nawet zadzwoniła do mojej bratowej, która nie wiedziała, że ja ją tam wpisałam, ale na tyle była... Bo w końcu ona mówi tak: <span style="font-style: italic;">Gdzie zadzwonię, to mówią...</span> A ta nawet się Krystyna, moja bratowa, domyśliła, że ja tam coś skombinowałam i ona podała mój telefon i mówi: Wie pani co, ale na pewno bratowa to będzie wiedzieć. Ona do mnie dzwoni i mówi: Proszę pani, właśnie potrzebuję. A ja mówię: <span style="font-style: italic;">Wie pani co, nie wiem naprawdę, kiedy się urodził. Niech pani do urzędu miejskiego, bo to. – Proszę pani, godzina 15.00. O 17.00 jest impreza. Gdzie ja teraz kogo znajdę? </span>Ja mówię: <span style="font-style: italic;">Co ja tutaj zrobię? </span>Wzięłam książkę telefoniczną i wszyscy kto Bień – okazało się, że było ich dużo w tym – i dzwonię Bień. <span style="font-style: italic;">– Tak, tak, wiem, to jakiś tam krewny, ale nie wiem, kiedy.</span> Jezu, w końcu do jednego, co tam jakiś to stryj był. Te dzieci znaczy były po stryju. Bo miał córkę, ja wiedziałam, ale nie wiedziałam, jak ona się nazywa, bo już zmieniła. I tak nawiązałam z nią kontakt. Bo tu mam album teraz nawet jej po Bieniu, który teraz mi... I tak z tego... To samo później, jak było stulecie Sosnowca, to zorganizowali w Sosnowcu na wzór tego. I oczywiście!
    </section>
    <section>
        <time>6033</time>Więc myślałam, że Kościół... Przecież takiego ks. Raczyńskiego, który tak zasłużony był, to na pewno będzie umieszczony. Ale gdzie tam. A napisałam do tego, że zgłaszam kandydaturę. Już tam oni niby zamknęli tych najwybitniejszych i tylko było głosowanie. A ja znowu zaczęłam kupować, bo to też kupony były w tym „Kurierze” i kupowałam po dziesięć tych „Kurierów”. Ale mówię tak. Oni to prowadzili z „Dziennikiem Zagłębia” razem. Ja mówię, jak poślę to do „Kuriera”, to oni to podrą i w ogóle ten Kabała, nie uwzględnią. I składałam to tu, bo fundatorem nagród miał być „Dziennik”. To ja mówię tu „Dziennik” jest, więc zanosiłam to wszystko do tego. Okazało się, że... I na ks. Raczyńskiego tutaj, grono to właśnie wszystko wysyłałam na tego księdza, bo mi na tym zależało. Chciałam mu udowodnić, że musi przejść. I tak wyszło, że najwięcej w ogóle głosów ja, bo to było też dla tego czytelnika, który najwięcej, i ja pierwszą nagrodę dostałam. Później wspólne tam posiedzenie, podsumowanie konkursu. I tak, że tak się to zakończyło, że ks. Raczyński przeszedł że to był tym – u nas się to nie „najwybitniejszy”, jakoś inaczej nazywało, ten nasz konkurs. Na przykład jak ja później pracowałam... A dlaczego do tego TPPR-u poszłam to powiem. Już pracowałam w tym Towarzystwie Przyjaźni Polsko-Radzieckiej. Jak były na przykład z okazji tam tych, czy wyzwolenia miasta, czy jak się dawniej rewolucji październikowej, to prelegentów trzeba było, można było, że do szkół tam szli.
    </section>
    <section>
        <time>6166</time>Więc ja, ponieważ całe życie takie tam jaja sobie pozwoliłam robić i takie przekręty, jak tu opowiadam dzieciom teraz, jak z tymi wycieczkami, które zaraz opowiem, do Związku Radzieckiego. To zatrudniałam takich nauczycieli, z historii chciałam zatrudnić, żeby poszli do tej szkoły i zarobili, bo to 150 złotych się płaciło za taki wykład. Ale musiał być zatwierdzony przez Komitet Wojewódzki taki prelegent. No to trzeba było do tego pana Kabały podanie składać. A miałam kilku no tych biednych nauczycieli, bo to takie. To ich wszędzie tak. No to on tam chyba egzaminował jak.
    </section>
    <section>
        <time>6216</time>Aha, połączenie wtedy w 1948 roku, jak się zjednoczyła partia, to wtedy wyrzucili wszystkich, 17 tysięcy pepeesowców wyrzucili z partii. Wszystkich tych najważniejszych, u nas jak Bienia tego, to nawet w więzieniu siedzieli. Ta Polowa Krystyna, która pisała wszystkie matryce, to ona była tu, z Poznania przyjechali, jakoś repatrianci byli, i ona... Aha, jeszcze... Tak chaotycznie trochę opowiadam, ale o tej Polowej mi się przypomniało. Jak właśnie ja, jak już wróciłam z tego obozu, bo tam później wrócimy może do tego, co tu zastałam, ale to wiadomo właśnie później przed tym połączeniem w 1948 roku, to już tak dyskryminowane strasznie było to PPS, że na zakładach pracy, w których ja pracowałam, to wszędzie już tam te kom...
    </section>
    <section>
        <time>6286</time>Zaraz, wtedy było tak. Przedtem było PPR? Tak, PPR się nazywało. To z PPR-u były, to się nazywały „komórka”. Myśmy się tak śmiali. No to z PPS-u też taką odnogę zrobili. I przyszła jakaś kobieta, która się nazywała Maria Polowa. I robi wykład i ja mówię tak. A nie bardzo mi się chciało, ale ponieważ, mówię, już ojciec wiedziałam, że nie żył, powinnam może do tego PPS-u się zapisać i jakoś kontynuować tą ideę. I już tam kilkoro tych, bo to była fabryka trykotaży, kobiety przeważnie pracowały, jako majstrowie ? (4; 00:28:19). Kilka tam było tych osób, które chciały, do tego PPS-u się chciały zapisać. I ona tam... No było, ja wiem, no było tam ze dwadzieścia parę osób i ona robi wykład i mówi o konspiracji. I mówi o konspiracji w Sosnowcu, i mówi, że największy ośrodek to właśnie był w rodzinie Włodarczyków, w łaźni miejskiej. –<span style="font-style: italic;"> I ja</span> – mówi – <span style="font-style: italic;">pisałam tam matryce. Miałam pseudonim „Krystyna”.</span> Ale ja nic na to, wszystko to wysłuchałam. I mówiła tam o tej konspiracji, ile tam wyszło tych numerów, jak się nazywały i tak dalej. I później tak to się skończyło to zebranie i ja tak podeszłam do niej i mówię: <span style="font-style: italic;">Proszę pani, ja jestem Włodarczykówna.</span>
    </section>
    <section>
        <time>6377</time>Mówi: <span style="font-style: italic;">Tak! Wiesz, nawet, bo teraz byłam w Poznaniu. Nie wiedziałam, czy ktoś z was wrócił. Wiedziałam, że ojciec nie żyje, ale że wy. </span>No i mówi: <span style="font-style: italic;">Możesz dziecko tu ze mną porozmawiać.</span> A to już było właśnie w tej przed tym połączeniem i oni już byli wyrzuceni z tej partii. I mówi tak: <span style="font-style: italic;">Dziecko, pamiętaj, nie zapisuj się do żadnej partii. Włodarczykówna!</span> – bo tak mi mówiła – <span style="font-style: italic;">Włodarczykówna.</span> No wiedział, opowiedziałam jej, że ja jedna żyję, że... Aha, jeszcze siostra nawet chyba nie wróciła, bo siostra wróciła później po mnie, bo ja z rosyjskim transportem przyjechałam pierwsza tu do Polski. I mówi: <span style="font-style: italic;">Słuchaj, wiem że ci jest ciężko, bo przecież od podszewki musisz ten dom zbudować</span>. Tylko ten rozumie, kto to robi. Jak od łyżki trzeba na nowo. I mówi: <span style="font-style: italic;">Dziecko! Nie zapisuj się do żadnej organizacji! Nic! Przysięgnij mi tu, że nie będziesz należała! Nie przyznawaj się do niczego! </span>To mi już wcześniej powiedzieli w PPS-ie jak chodziłam, bo jeszcze komitet był PPS-u. Powiedział, że nie wolno mi się przyznać. Że ja w ogóle nic nie wiedziałam! Ja byłam dzieckiem! Że w ogóle. <span style="font-style: italic;">– Jak się przyznasz, to pójdziesz siedzieć.</span> Bo to pozamykali, bo przecież było to AK, że pachołki londyńskie i tak dalej. I mówi: <span style="font-style: italic;">Przysięgnij mi! Masz dwoje dzieci tu do wychowania, tych młodszych. </span>Bo siostra taka w nie najlepszym zdrowiu, ja jeszcze tam. Tu brat, bo to on chodził dopiero, kończył tą szkołę w przyspieszonym tempie, już chodził do gimnazjum. I mówi: <span style="font-style: italic;">Nic się nie przyznawaj!</span>
    </section>
    <section>
        <time>6486</time><span style="font-style: italic;"> Nie zapisuj się w życiu. Bądź mówi, bo widzisz, co wyszło z tego. Całe życie twój ojciec poświęcił i</span> – mówi – <span style="font-style: italic;">nie wolno teraz nawet wspomnieć o nich.</span> No i tak, że przysięgłam jej, że nie będę należeć, nie będę się zapisywać. I mówi: Wspomagaj zawsze. Wiesz, patrz się wokół siebie, oczy, jak ci się będzie lepiej powodziło. Pomagaj wszystkim, ale do żadnej partii się nie zapisuj. I dotrzymałam słowa. Nigdy nie należałam do żadnej partii. (5; 00:00:00) Okupacja, okupacja niemiecka. Ojciec zaangażowany w pracę konspiracji nie miał czasu ani możliwości zagwarantować bytu i trwania, wyżywienia naszej rodziny. Więc ja kiedy wojna się zaczęła miałam 17 lat. Wtedy rodzice dzierżawili na podstawie koncesji sklep, trafikę. I od początku wojny oczywiście tutaj w Zagłębiu nie było żadnego zaopatrzenia już dla Polaków w jakieś lepsze wyroby czy papierosy.
    </section>
    <section>
        <time>6581</time>Jedynie można, były, tylko nie wiem... Gauloises się nazywały? To były francuskie papierosy, ale były tak mocne, że gorsze od tych naszych machorkowych. To one jedyne były dostępne tutaj dla naszej miejscowej ludności. I na początku w granicznym mieście, w Mysłowicach, był taki zaprzyjaźniony jednak tutaj dla Sosnowca, jakaś taka hurtownia, która po cichu, bo to przecież jeszcze nie było kartek na papierosy na początku, i że sprzedawała dla ludzi z Sosnowca. Tak jak poprzednio, bo to taka była hurtownia, tym ludziom, którzy przedtem u niej kupowali. A tam były bardzo przystępne ceny i myśmy się zaopatrywali wcześniej też w tym samym sklepie. I ona na początku wojny, ta właścicielka tej hurtowni, kontynuowała tą sprzedaż. Więc kupić było łatwiej. Aha, wtedy jeszcze na początku to była granica taka właściwie celna. I oprócz i celników byli ci, którzy sprawdzali co się przewoziło przez granicę. Kupić było łatwiej, ale przewieźć już przez granicę tych papierosów, mimo że mieliśmy udokumentowanie, że mamy sklep z tymi wyrobami, nie wolno było sprzedać. Wobec tego jeździłam w spodniach narciarskich i... To się nazywało taki ten jeden pakunek papierosów, gdzieś tam, nie pamiętam, było około 50 paczek.
    </section>
    <section>
        <time>6713</time>Ale to były piękne wyroby, bo jak Niemcy przecież celowali w tym, że wszystko było, opakowanie było bardzo ładne, wszystkie ich wyroby, ale tak, jak się w Polsce mówiło, wszystko to był erzac tego, co naprawdę miało jakąś wartość odżywczą czy w przypadku papierosów tej zawartości nikotyny. W każdym razie wsypywałam te gebindy – to jedno opakowanie się nazywało gebinda – jedną do jednej nogawki spodni. Na dole były, taka moda była, że to były ściągnięte gumką. I przewoziłam to przez granicę. Ano trochę to było utrudnione, bo jednak przecież nie byłam Niemką ani folksdojczką, nie miałam paszportu tego, tylko ten <span style="font-style: italic;">Fingerabdruck</span>, to znaczy to co wszyscy Polacy posiadali, <span style="font-style: italic;">Fingerabdruck </span>– odcisk jednego tego palca. Ale tak się złożyło, czasem no, w tym czasie byłam i tutaj przez chłopaków jakoś bardzo tak otoczona uwielbieniem, bo byłam, uchodziłam za ładną dziewczynę.
    </section>
    <section>
        <time>6808</time>I tam jak przyjeżdżałam, wtedy jeździłam rowerem oczywiście, i tam zainteresowało się jakiś dwóch takich Ślązaków, którzy czy tam mogą z koleżanką pojeździć jak to za dawnych czasów się pytało. Bardzo mi to było na rękę, chociaż to już był początek wojny i jeden z tych, jednemu było na imię Alfred, drugiemu Zbyszek. Z tego co opowiadali, chodzili do gimnazjum w Mysłowicach. Byli tak mniej więcej w moim wieku. Bardzo przystojny był ten Alfred, ale raczej tak że... No czy się mogą ze mną umówić czy spotkać. Bardzo mi to odpowiadało, bo oni też, już nie pamiętam, też mieli, oni mieli te auswajsy już, że mogli przez granicę przejeżdżać, czyli odwozili mnie, odprowadzali do Sosnowca. Ten sklep nasz był na Małachowskiego w Sosnowcu. To był u wylotu ulicy Ostrogórskiej, która prowadziła z Mysłowic. Więc ja, ulica się zakańczała, ja się z nimi żegnałam i umawiałam się na drugi dzień czy tam na dzień, który wiedziałam, że...
    </section>
    <section>
        <time>6893</time>Oni oczywiście nie wiedzieli o tym, że ja tam szmugluje te papierosy. Ale jeździliśmy przez granicę, więc mnie tylko to zaskoczyło, że pierwszy jechał Alfred, podnosił rękę i mówił: <span style="font-style: italic;">Heil Hitler. </span>Wobec tego tylko nas spojrzali. Ja tam już później wiedziałam, jakie ma przekonania i zaraz za nim jeździłam, i nie mówiąc o tym, co przewozi. W każdym razie spotykałam się tylko na terenie Mysłowic z nim, bo mi to odpowiadało. Czasem jeździliśmy tam gdzieś do lasu, przejeździliśmy. No ten Zbyszek później... On właśnie – już nie reagowałam na to – on mi opowiadał, a że ten Zbyszek to taki Polak. Mówi: <span style="font-style: italic;">No nie wiem, już się przestaję z nim tego, bo on jednak. My Ślązacy, to my jesteśmy pochodzenia...</span> Ale jakoś to, mówię, lekceważyłam, byle on jeszcze mógł ze mną, znaczy żeby przejeżdżał przez tą granicę. Ale to się skończyło później. Ta pani już nie mogła tych papierosów nam sprzedawać. I to już było w listopadzie, mama moja zmarła, która w listopadzie w 1940 roku, po śmierci. I na drugi dzień po pogrzebie jesteśmy, no oczywiście siedzimy wszyscy, jak to po pogrzebie zrozpaczeni. Otwiera się drzwi, bo drzwi były... Nie było przedpokoju, tylko wchodziło się do kuchni z sieni. Patrzę, a w mundurze SA jest Alfred, stoi. Słabo mi się zrobiło.
    </section>
    <section>
        <time>7015</time>Aha, bo już wtedy był ten nasłuch, nasłuch i w kuchni siedziało kilka osób, którzy czekały, bo Londyn nadawał tak gdzieś o godzinie 9 wieczorem dopiero. I wtedy wszyscy szli do kotłowni, bo radia ojciec nie oddał. Znaczy nasze oddał, tylko to radio było z domu ludowego, że niezarejestrowane i na tym radiu wszyscy tam odbierali. I wszyscy tu siedzieli ci ludzie z tego, którzy już czekali, że pójdą, a tu wchodzi Niemiec! Ja wtedy się zorientowałam, że tego prędko wypchnęłam go za próg i powiedziałam, i ubrałam się. I no ci, już nie reagowałam, co tam ci wszyscy powiedzą, ubrałam tylko płaszcz i wyszłam z nim. I powiedziałam, mówię, że <span style="font-style: italic;">Alfred, bardzo cię przepraszam, ale...</span> Przede wszystkim mówię: <span style="font-style: italic;">Skąd dostałeś adres mój?</span> Bo nie wiedział, gdzie mieszkam. Mówi, że był na policji, że powiedział, bo wiedział gdzie my mamy sklep ten i mówi, że tam na policji się dowiedział i mu ten adres dali. I że mi poświęci, że jest zakochany i że w Królewcu, w Königsbergu stacjonuje i czy ja pozwolę, żeby do mnie pisał listy. Ja mówię: <span style="font-style: italic;">Proszę bardzo. </span>Bo co miałam powiedzieć? Mówię: <span style="font-style: italic;">Przepraszam cię, ale cię w domu nie mogę przyjąć, bo przecież.</span> Ano tak, on rozumie, że tego. Pożegnał się i pojechał. Przyszłam do domu, już nie wiedziałam, co mnie tam będzie czekać. Okazało się, że... I wszystko opowiedziałam.
    </section>
    <section>
        <time>7128</time>Mówię o tym tamtym panom, którzy nie wiedzieli o tym, że jaka to była znajomość i tak dalej. I ojciec wtedy powiedział: <span style="font-style: italic;">No i co?</span> I mówiłam, że on chce pisać listy. Ojciec powiedział:<span style="font-style: italic;"> To bardzo dobrze.</span> I te listy rzeczywiście pisał, ja mu odpisywałam. I listy zawsze leżały na wierzchu, na etażerce i jak później kolejne przychodziły rewizje, to zawsze był ten list, że z wojska. Taki był złożony. Nawet po wojnie, bo ja pamiętam jak on się nazywał, Alfred Michejda. Nawet pytałam się, ale jest tyle tych Michejdów podobno i są bardzo zasłużeni ludzie. Nie wiem, ale chyba nie przeżył, bo myślę, że jakby przeżył, to szukałby kontaktu ze mną. Pisał, pisał bardzo długo! Tam cały czas i cały czas był w tym Keoningsbergu. Tam jakaś ta jednostka. Nigdy tutaj na urlop. No później go chyba, nie wiem. Listy przychodziły z powrotem już. Ale jeszcze w międzyczasie... Więc urwało się zaopatrzenie tego w papierosy z tego źródła z Mysłowic. I wtedy koleżanka moja jedna, którzy mieli taką trafikę też na głównej ulicy mieli taki największy ten sklep z papierosami, Basia Kudelska, powiedziała, że nawiązali kontakt z Katowicami – oni jako właściciele sklepu – i że tam jedna ze Ślązaczek się zgodzi. To jest największa hurtownia w Katowicach, która zaopatruje wojsko, policję w te papierosy. Najlepsze gatunki jakie w ogóle istniały: <span style="font-style: italic;">overstolze, ginteringi</span>, to takie były ze złotymi ustnikami.
    </section>
    <section>
        <time>7254</time>No i że ona jest skłonna nam sprzedawać, tylko rachunki będą na jednostkę tą... Teraz jak o tym pomyślę, to co mnie za to było czeka?! Chyba by mnie publicznie powiesili w Katowicach na rynku! I ona była bardzo tu odważna przede wszystkim. Było jej Małgosia, ale wtedy była Greta. Siedziała w kasie, więc ona była najważniejsza. Ona wypisywała rachunki. A pracowało też dużo osób tam takich Ślązaków czwartej kategorii, to znaczy czy, ci którzy mieli, nie chcieli przyjąć obywatelstwa polskiego. To między innymi rodzina troje Widerów. Jeden, Aleks Widera, to słynny taki pisarz i po wojnie już on już był taki, kończył studia. Tak u nich Paul i Truda, siostra. Ja bardzo się tak. Więc tak. Tak się to odbywało, że przyjeżdżałam do, przyjeżdżało się tam do tej hurtowni. To na ulicy Teatralnej się mieściła, to znaczy z tyłu za teatrem. Wtedy była ślepa ulica, że kończyło się, teraz to się przechodzi. No, ale trzeba było tak, żeby nikogo z właścicieli tej hurtowni nie było, to wtedy oni mogliby nam to wypisać. Tak ludzie tam jacyś mogli być inni, którzy odbierali, no byleby się nie zorientował ten właściciel. Wtedy oni mieli już tam przygotowany ten transport papierosów, to tam 10, 15 gebind, czyli na dużą walizkę. To na początku... Ale to strasznie o tyle było uciążliwe, że nieraz trzeba było polować od rana do, powiedzmy, późnego popołudnia, żeby wyszedł ten właściciel.
    </section>
    <section>
        <time>7384</time>„Kryształowa”, nie wiem, chyba jest jeszcze ta kawiarnia koło teatru i w tej kawiarni. Ale tak, na wszystko wtedy trzeba było mieć już kartki, nawet na cukier! Jak się kawę zamówiło, to cukier wycinali do tej kawy. Na początku to, ponieważ język znałam, ten język mi się tak przydał, no więc oczywiście po niemiecku mówiłam, ale kartki nie miałam. Ale to już później poprosiłam, to oni mi tam dawali te kartki, jak oczekiwałam, jak zima, to żeby gdzieś tam na dworze nie. I na początku to woziłam te papierosy, nadawałam w tym... Jeszcze tak, na początku to tramwajem jeździłam i jeździłam <span style="font-style: italic;">Nur für Deutsche</span>, bo pierwszy wóz był zawsze <span style="font-style: italic;">Nur für Deutsche</span>, a drugi był dla Polaków. Ubranie stąd tak, to znaczy musiałam być elegancką Niemką. Poprzerabiałam sobie właśnie te kapelusze, to wszystko. No ale tak wyglądałam korzystnie z kolei, w końcu mnie to jakoś... I walizka była, to nawet mi się nie pytali. A jakby się pytał: <span style="font-style: italic;">Was haben Sie hier? Wäsche</span> – no to bieliznę, zawsze mówiłam. Nikt mnie nie zaczepił, salutowali, wychodzili. Ale najgorszy tutaj pies, bo to była <span style="font-style: italic;">Kriminalpolizei</span>. Nie takie Gestapo, które tam dyżurowało, tylko kryminalna policja, która tam szukała tych.
    </section>
    <section>
        <time>7484</time>I był taki Emil, bardzo przystojny policjant, ale pies na Polaków, na te wszystkie przestępstwa takie i te graniczne, on to wykrywał. I on tak od czasu do czasu tam na granicy takie wypady robił, bo to już była policyjna granica, że nawet nie potrzeba było mieć, ale ta policja od czasu do czasu wskakiwała do tego i kontrolę robiła. I właśnie trafiłam na tego Emila. Już ja widocznie mu do gustu coś przypadłam i on mówi: <span style="font-style: italic;">Was haben Sie hier?</span> A, no co ja miałam. Mówi: <span style="font-style: italic;">Aufmachen, otwierać</span>, a tam widzi, że papierosy. Więc mówi: <span style="font-style: italic;">Aussteigen</span>. No więc wysiadłam. I że skąd? A, mówię, że mamy sklep – no będę na wariata – mamy sklep w Sosnowcu i właśnie wiozę. <span style="font-style: italic;">– No dobrze, ale gdzie rachunek?</span> No mówię, że jeszcze właśnie nie przygotowali, tylko za tego. Wszystko tak powiedziałam. Już trudno, będę blefować, zobaczę co z tego wyjdzie. <span style="font-style: italic;">– No gdzie ten sklep?</span> No mówię Małachowskiego, adres podałam, 32 chyba był ten numer za tego. No ale oczywiście przecież tam nie mieliśmy tych papierosów, tylko te francuskie i tam jakieś. W ogóle nie mieliśmy pozwolenia dla tych! No – on mówi tak, zabrał mi ten <span style="font-style: italic;">Fingerabdruck</span>, te palcówkę, ale mówi: <span style="font-style: italic;">A jutro przyślę tam kontrolę, do tego sklepu.</span> Jezus! Przychodzę, mówię co jest. No to nic, rozkładamy wszystko na półkach. No i przyszli, no jest tego, pokazaliśmy.de
    </section>
    <section>
        <time>7605</time>Nie zorientowali się, że nie mamy prawa sprzedawać niemieckich papierosów! Było, pokazaliśmy, bo ja ze sobą nie miałam tego pozwolenia na ten sklep, bo to tam wisiało za ramką. Zezwolenie było, zezwolenie było i papierosy leżą. Wszyscy przychodzili Polacy, co się dzieje za tego, a my nic. No mówimy: <span style="font-style: italic;">Tak, że od dzisiaj mamy ten. – Coście folkslistę podpisali? – Ano –</span> tak żeśmy ich jakoś zbywali. I upiekło się. I mówi tak. Ale nie mam tej palcówki. Ja mówię: <span style="font-style: italic;">A ten?</span> A to że to Emil napisał list. No i że spotyk... Tutaj gdzie jest sąd okręgowy nasz, to jest taki coś jak kościół z wieżą, to był Deutsches Haus wtedy.Przed wojną to był pałac, Schönnelowie tam mieszkali, a teraz jest sąd okręgowy. Podczas wojny był Deutsches Haus, czyli taki do zabaw ich, tam wszyscy Niemcy i to tego. No i że pan Emil, tam pisał list, że nie może tutaj dzisiaj przybyć, że przez tych kontrolerów przekazuje: jutro o godzinie 18.00 zaprasza mnie do Deutsches Haus. Boże! Ja przyszłam, tu nasi tak, bo ci wszyscy już czekali tam. Część oczywiście tych papierosów zaraz, bo to i studenci, uczniowie, ci wszyscy. U nas tak ojciec był taki tolerancyjny, no to wszystko oni siedzieli, wszystko i później tak gazetki dostawali, ale nikt nie wiedział, że to się u nas drukuje tych gazetek.
    </section>
    <section>
        <time>7710</time>Ale przede wszystkim na te papierosy wszystkie zaopatrzenie i część. Więc oni oczywiście dostawali po tych wszystkich cenach, a część sprzedawałam to po cenie zawyżonej, bo ona mi prawie po, Greta – bo tak ją do końca, mimo że Małgosia, ale tam była Gretą. I później jeszcze tu przyjechała i zakochała się tu w jednym naszym Zagłębiaku. Bo ja ją zapraszałam. Tutaj zresztą miała krawcową, bo przyjeżdżała do tej, tak że bardzo się ze mną zaprzyjaźniła. I tak się to kontynuowało. Później to zrobiłam tak, że nadawałam sobie to za biletem. Wykupywałam bilet do Sosnowca i bagaż nadawałam za biletem i odbierałam to w Sosnowcu. W ogóle taka się już zrobiłam odważna w tym wszystkim, że jakoś tak już później mi to wszystko... Mówię, że się dziwiłam, że bo nieraz przyjechałam. Tak to były takie dni, że w ogóle się nie udało tam, że musiałam na próżno pojechać. No i między innymi tego męża, bo oni już, między innymi ten Jerzy Rudzki, ci wszyscy, to już wszyscy tam do nas przychodzili. Oni byli starsi ode mnie, bo już niektórzy studiowali. Ale tak że nieraz to było tak, że bo była godzina policyjna, niektórzy to pracowali już na noc, bo to wszyscy musieli pracować. Zostawali, no to już nie poszli do domu, w domu powiedzieli, tylko ojciec otworzył drzwi do łaźni, w kabinach były kanapy przy wannach to się przespali. Poza tym tacy uciekinierzy, bo jak uciekał ktoś z robót z Niemiec to tak: jakby poszedł do domu, to aresztowali jego i całą rodzinę. I wtedy on jakoś w dzień się tam kontaktował z tą rodziną, ale ojciec przechowywał go, spał w tej łaźni.
    </section>
    <section>
        <time>7838</time>Bo na początku tylko ten Niemiec mieszkał z nami. Zresztą ode mnie dostawał te papierosy. On myślał, też ten Niemiec, że my mamy oficjalnie, pan Kostelnik, później Kerner. Tak że nie sądzę, chociaż podejrzewali później, że ten Niemiec nas wydał, ale to nieprawda, bo mam listy ojca i do końca już tam przez kogoś przekazał, że Kerner nie miał udziału. I do końca, jeszcze w ostatnim liście przed śmiercią to pozdrowienia serdeczne dla pana tego Kernera, że nie był w to zaaferowany. W każdym razie tak, no bardzo dużo, kilka osób ojciec właśnie tych przechowywał, tych uciekinierów, który uciekł. Bo to później czekali albo na jakieś lewe papiery, żeby do Generalnego Gubernatorstwa, żeby się przespali, przedostali. I cały czas, później no to już na tej matrycy też. Taka była konspiracja, że nikt nie był, nie miał, te pseudonimy były i nikt na przykład... Nawet jak wróciłam już po wojnie, to nikt nie miał prawdziwego imienia. Że ten z góry, tam główny był co wszystko to powielał to na przykład był Zdzisław Miciński, a myśmy wiedzieli, że on był Andrzej. I czy Polowa była tam. Chociaż później no chociażby nas tam wzięli na jakieś, toby powiedział, że to była Krystyna, a nie jakaś Maria Polowa.
    </section>
    <section>
        <time>7942</time>Była ścisła konspiracja i wszystko by się udawało. Dopiero jak właśnie było połączenie w styczniu w 1943 roku z AK, wtedy byli właśnie z Katowic ci tacy, którzy oni jakoś weszli w skład tej organizacji AK i wtedy właśnie te wszystkie wsypy. Jakim sposobem, kto nas wydał to w końcu nie wiem, bo po wojnie byłam u prokuratora przesłuchiwana właśnie, bo oni myśleli, że ten Kerner. Podobno ten Kerner gdzieś tam siedział gdzieś w Raciborzu czy gdzieś go, bo on po prostu był porządny Niemiec, nic nie robił. Potem słyszałam tylko, że go zwolnili, bo myśmy go nie oskarżali. Tak było. I były te dwie rewizje później i dwa... To już chyba w marcu w 1943 roku, tak już z tego tutaj wiem, że całkiem wycofali już to, co później już tutaj piszą w tych zeznaniach po wojnie ci, którzy byli. I tak się działo mimo wszystko.
    </section>
    <section>
        <time>8020</time>Jeszcze właśnie tak. Jeszcze w 1943 roku była ta rewizja. Raz też było tak, że ja jeszcze – to jeszcze końcówka była chyba kiedy te drukowane były gazety – przyjechałam tym rowerem, bo to rower był służbowy, i była taka torba na te telegramy, którą przymocowana do roweru i tam się kładło. Ale byłam głodna, a miałam taką daleką turę na Kazimierz gdzieś. A brałam wtedy te dalekie tury, bo już ojciec bał się, że tu pod ostrzałem pewno jest łaźnia i część tych gazetek ja kładłam do tej torby i z telegramami tam wiozłam. Na przykład z Jaworzna wiem – też nie pamiętam jak tam był – z Jaworzna to się spotykałam na przystanku, na Ludwiku, który on tam gdzieś wysiadał i mu dawałam. W Kazimierzu to tam miałam miejsce umówione jak z telegramem jeździłam czy tam taka dzielnica była Niemce, to teraz Ostrowy się nazywają, to w tych Ostrowach tak część z tych. To wtedy pamiętam, że przyjechałam do domu właśnie coś zjeść i mam w torbie te telegramy, a tu u nas rewizja jest. I wtedy mówi... W ogóle... Aha, dobrze, to z tym już skończę.
    </section>
    <section>
        <time>8107</time>I tez mówię, już dusza na ramieniu, ale nic, wylegitymowałam się. Legitymację mam, jestem tego tutaj pracownikiem. To się zdziwili też bardzo. A najśmieszniej jak tam było, no bo to telegram to jednak ważna instytucja. I była taka Niemka tam i rano przychodziła, to myśmy tam czekali, czekały te eilbotin wszystkie na te telegramy. A ona przychodziła, <span style="font-style: italic;">Frau </span>Jarecki ona się nazywała, polskie nazwisko miała, podnosiła rękę <span style="font-style: italic;">Heil </span>Hitler, no to te, tamte wstawały, a ja siedziałam. –<span style="font-style: italic;"> O! </span>I tego. Podobno, jak nas aresztowali, to ta mówiła, opowiadał mi później jak wróciłam ta jedna ze współpracownic, że zemdlała ta Jarecka, że taki szpieg byłam ja, że się tu dostałam do takiej instytucji. I tak, że już raczej była ta sprawa taka. Już nie było tego drukowania u nas. Ale niestety, już byliśmy chyba na tej liście jak był ten... No jakże się nazywa ta akcja nasza? <span style="font-weight: bold;">Oderberg</span>. Oderberg. I to już byli chyba wytypowani ludzie, chociaż z naszej tej organizacji... Tak jak ojciec przynajmniej tu, bo to było w kilku miejscach.
    </section>
    <section>
        <time>8198</time>W pierwszej to na przykład, na najbliższej... Najpierw byliśmy dostarczeni... Aha, jeszcze powiem w jakich okolicznościach to się działo. Pies był na lince, bo taki był zawsze zły pies, który był tylko nie był puszczony, tylko przez całe tam podwórko on miał i sobie biegał. Strasznie ujadał w nocy ten pies. Ojciec przed tym, już jak tak mnie przynajmniej, to mnie poinformował, że w razie czego, jak będzie wsypa, to ojciec mówi, że wie co go czeka za to, o ile by go ktoś tam wydał, że ma cyjanek, że się otruje. I cyjanek był w zegarze w tej kuchni. Ale ojciec, ponieważ już ten Niemiec nie mieszkał, więc w drugim pokoju spał ojciec, tam były jeszcze dwa łóżka. Brat skończył wtedy 15 lat i musiał iść do pracy, bo wtedy już tak było, ten sklep był zamknięty, wszyscyśmy musieli. Siostrę, siostra była wolna od wyjazdu do Niemiec, bo jedna osoba musiała być tą gospodynią.
    </section>
    <section>
        <time>8275</time>Ja dostałam tą w tym telegrafie, a bratu załatwił ojciec. To też bardzo blisko domu był taki też no niby dawniej Ślązak, znajomy, ale podpisał folkslistę i on taki Szondor, takie nazwisko było jego, i on miał, i brata tam zatrudnił, żeby brat na tokarce tam pracował. I pierwszy tydzień poszedł na noc do pracy. I to go w pierwszym tym etapie uchroniło od aresztowania. A w nocy usłyszeliśmy straszne ujadanie psa. I później za chwilę łomot do drzwi, do okien. Myśmy nie otwierali. A ja wiedziałam, że ojciec mówił – to na parterze było – że ojciec mówił, że w razie czego, jakby tam kiedyś była ta rewizja, to że ojciec ucieknie przez okno. I że jest. Gdzie? Wchodzą, w końcu ja otworzyłam, wyszłam, a oni mówią, że ojciec gdzie jest. Ja mówię, że nie ma, że wyjechał czy coś. A tutaj patrzę, a ojciec... Aż cały dom był obstawiony, ojciec wyskoczył w kalesonach, ale już go tu prowadzą. Przyjechała ta, jak to się suka mówiło. Zawieźli nas tutaj na Ostrogórską, to jest najbliższy nas. Bo to na najbliższe komisariaty były zwożone i wszyscy dopiero spotkaliśmy się w Mysłowicach. I mężczyźni osobno.
    </section>
    <section>
        <time>8374</time>Mężczyźni od razu skuli, mieli ręce, nogi powiązane, a myśmy stały pod tym. I później rano się zbliżyło no to właśnie zawieźli nas już do Oświęcimia. Ojciec tylko nas mijał, to przynajmniej na... Minął mnie to ostatnie jego słowa: <span style="font-style: italic;">Nie ma tu nikogo z naszych.</span> Tak tyle powiedział. Więc mnie tak trochę to podniosło na duchu, bo, mówię, może to nie wyda się niesłusznie. Ale to okazało się, że to tylko tutaj nie było, no bo to po prostu byli podejrzani. Część osób było jeszcze tak w różnych innych. Co nie pracowali w PPS-ie, prawda, jeszcze ci. No „Białego orła” już nie było, bo już wszyscy byli, ale z PPR-u tam, nie wiem, albo podejrzani po prostu. W każdym razie z Ostrogórskiej tu nie spotkaliśmy. Ja byłam takiej dobrej myśli. Później tak. To już była tragedia straszna. O tych dzieciach ja nie wiem czy to ja już opowiadałam? <span style="font-weight: bold;">Jeszcze nie.</span> Bo to tylko tak luzem mówię. Więc mówię tam siedziałyśmy cały dzień na ławkach, a na noc tylko takie trzypiętrowe prycze były i się to siedziało. Obok mnie siedziała kobieta z małym dzieckiem, karmiła go piersią, młoda osoba, jeszcze z takim pięknym warkoczem długim. A z drugiej strony siedziała, taka wyglądała mi na jakąś cudzoziemkę, ciemna, opalona, wypielęgnowana kobieta. Pytałam się: <span style="font-style: italic;">Czy pani jest Polką? </span>Okazało się, że to była Żydówka, która nocowała u swojej bratowej, ukrywała się.
    </section>
    <section>
        <time>8494</time>Z takiej bardzo zamożnej rodziny. Ona wyszła za Polaka wcześniej za mąż i u swojej bratowej Stępniowej. Przyszli po Stępnia, Stępnia nie było w domu, a ją z tym aresztowali. Ale do mnie tam w Mysłowicach się nie przyznała, że jest Żydówką, tylko chyba powiedziała, że Węgierką czy coś. Bo ja mówię: Pani taki nietypowy.<span style="font-style: italic;"> – Nie, bo ja wyszłam za Polaka, ale że</span> – mówi, że jest tam Węgierką. I tak myślałam, a później się okazuje w tym już, że przychodzi, z gwiazdą była w Auschwitzu. A ta druga kobieta... Oprócz tej z tym dzieckiem było kilka... Tam chyba nas było na jednej celi, ja wiem, może z 50 osób. Okazuje się, że były chyba dwie albo trzy cele, albo więcej, bo to zresztą oni dowozili tymi aut..., tymi, poszczególne z jednej to jakieś po 20, po 30 osób. W każdym razie tak. Byliśmy na tej rejestracji. Z grubsza tam takie przesłuchanie było, ale tam bez jakiegoś, nie powiem, bicia czy coś, tylko że tam udowodniony, że tam wrogami jesteśmy, że konspirujemy przeciwko Niemcom. No oczywiście żeśmy się tam wypierały, że nieprawda, że tego. Ja tu jeszcze byłam z wolności to jeszcze człowiek nie był taki ani zmaltretowany, włosy miałam długie.
    </section>
    <section>
        <time>8602</time>Oczywiście przy aresztowaniu włożyłyśmy na siebie wszystko, co najlepsze. Nie pozwolili brać ani żadnych ręczników, nic, tylko... Ale wiem, że miałam taki – bo już sobie kupiłam gdzieś na czarnym rynku, bo to chyba nie miałam po mamie – taki kostium z tenisu. To był tenis, materiał taki w prążki, to się nazywało tenis. To był granatowy. Buty miałam też kupione gdzieś tam w Bytomiu, ale na korkach takie, to oni takie mieli a' la kork. No tak że byłam bardzo elegancko ubrana. Jak mnie rejestrowali, przywieźli... Aha, teraz do Oświęcimia. Po tych trzech dniach... Jeszcze, jeszcze to, co najgorsze właśnie, co opowiadałam... Więc już w dniu, w którym mieli nas przewozić do tego lagru Auschwitz, o którym oczywiście nie wiedzieliśmy gdzie jedziemy, przyszedł jakiś umundurowany gestapowiec rano i oddzielał, i zabierał dzieci. I to było, mówię, coś, mówię, najbardziej chyba przerażająca chwila i to co przeżyłam do dzisiaj i które o tym, jak mówię, to mówię zawsze ze łzami w oczach, bo tego chyba nigdy nie zapomnę. Tych scen, jak właśnie odbierali te matki, te dzieci krzyczały niesamowicie, bo to takie były pięcio-, sześcio-, dziesięcioletnie. Darły się, zabierali od tych matek, a matki rzucały się na ziemię, obejmowali je za nogi, całowały tych Niemców po butach!
    </section>
    <section>
        <time>8722</time>A oni kopali tych. I mówię, to było takie, że myśmy po prostu struchlałe do tego wsiadałyśmy samochodu później, że tak po prostu w takim nastroju, że dowieźli nas do tego Birkenau. Przyjechaliśmy do Birkenau. Jest wieczór, są baraki takie murowane po jednej stronie, po drugiej z drzewa takie baraki. Wzdłuż tych bloków stoją jacyś ludzie. Pierwszy ten to na tego, że to nie wiem, czy to mężczyźni. Wszyscy z ogolonymi włosami, boso. Każda osoba trzyma czerwoną miskę, przyciska ją do piersi. Drugą rękę ma spuszczoną. Ale pierwsze wrażenie, że to są jacyś nienormalni ludzie. Że to w ogóle niepodobne do... Tak jakby jednakowego wieku! Wszystko takie szare. Te bloki. Nie ma w ogóle ani krzty zieleni! Ta <span style="font-style: italic;">Lagerstrasse </span>taka i te domy jakieś. Coś okropnego! A my tak idziemy przez całą od bramy do tej <span style="font-style: italic;">Blockführerstube</span>, czyli cały ten lager A przechodzimy i to samo przy każdym bloku. I jest noc. Wpędzili nas tam w duże takie pomieszczenie.
    </section>
    <section>
        <time>8826</time>Nic tylko ziemia, nic nie było. Jakaś taka maszkara z kijem wchodzi. No włosy wprawdzie miała, ale po niemiecku – no wygląd – tylko rozmawiała i Luz, luz, zaczęła nas tam bić za tego, ubijać, żeby jak najwięcej tu nas weszło, żeby najwięcej się zmieściło na tej ziemi. Bo już tam zastałyśmy kilka tych, co już przetransportowano. Myśmy myśleli, że to jakaś diablica! W ogóle niepodobna do człowieka była ta. No i tak, w takim nastoju w kucki siedziałyśmy do rana. Rano <span style="font-style: italic;">Schreibstube</span>, znaczy rejestracja tych była, to przyjechali z centralnego obozu. Kobiety przyjechały, te urzędniczki i po kolei... Czy najpierw było wybijanie? Nie, najpierw wybijanie numerów, przepraszam. Nie, dobrze mówię. Jeszcze byłyśmy w cywilnym ubraniu, to była rejestracja, bo jeszcze numerów nie było. Tylko po prostu rejestracja. Więc ja jeszcze w tym eleganckim kostiumie ubrana, jakoś też od razu, jeszcze ta moja fizjonomia tam jakoś.
    </section>
    <section>
        <time>8918</time>No niedużo było młodych dziewczyn. Dużo było dzieci i starszych kobiet. I od razu tym tak jakoś przypadłam do gustu. Mówi: czy znasz niemiecki? Mówię: tak, że dobrze. <span style="font-style: italic;">– Słuchaj, potrzebujemy, będziemy potrzebować do Schreibstuby, to jak się tam ulokują was, to my przyjdziemy i poszukamy. To się zgłoś jak nas zobaczysz. </span>Bo nie przypuszczałam, dlaczego mnie tam nie poznają jeszcze, dlaczego. To mówi: <span style="font-style: italic;">zgłoś się, my ci, będziesz pracowała w Schreibstubie.</span> No ale ja byłam z siostrą. Później, zaraz potem następne pomieszczenie. Stoją już z tymi maszynkami do włosów. Wszyscy ogolone, ubranie do worków, nago i do kąpieli. I to jest tak coś w rodzaju sauny, bo jak parownia takie, że takie ławki były i na tych ławkach się tam wstawało, znaczy siadało się na tych ławkach, no i następna wchodziła. I każda, która weszła tam, to widzi, to myślała, że siedzą mężczyźni! Bo to siedziały tak, każda w kucki i widzi ogoloną głowę. Nie zdaje sobie sprawy, że też tak wygląda. I każda mówi tak. Która tam wskoczyła, to chciała se zakryć piersi. I ja byłam pierwsza, a siostra... Ja byłam 79, a siostra 80. Aha, nie. Jeszcze po tym ogoleniu już był tatuaż, numer. I my już z tym numerem tam do tej. I Boże kochany! I tak, ja już siedzę, a siostra wpada, bo za mną, 80. I ona się tak rozgląda, bo wiedziała przecież, że byłam przede mną. Ona mnie nie poznaje, tam gdzieś... Ja mówię: <span style="font-style: italic;">Miecia, Miecia! Tu jestem!</span> A ona mówi: <span style="font-style: italic;">O Boże! </span>
    </section>
    <section>
        <time>9047</time><span style="font-style: italic;">Jak ty wyglądasz? </span>Bo to już człowiek... Boże. I tak nas zapędzono później na ten <span style="font-style: italic;">Zugan-block</span>, blok 21. Umieszczono jak to wszystkie <span style="font-style: italic;">zugangi</span>, bo to trzech- były poziomowe te koje. Więc <span style="font-style: italic;">zugangi </span>szły na dół, na cegły. A później była już, pierwsza to była z desek i druga ta. Zawsze <span style="font-style: italic;">zugang </span>to był najgorszy. I w sześć osób nas tam ulokowały. To znaczy były z Czeladzi dwie: matka z córką, i tu Stępniowa właśnie, Milikowa. Ale kobiety takie już starsze od nas. No nie, ta Bacia, ta z Czeladzi, to była młoda – ta córka, a matka była starsza. Ale na tych dwóch metrach, powiedzmy jak tu, to musiało się – o to jest chyba mniej więcej 2 metry – to 6 osób! Czyli nie można było położyć się na plecach, tylko wszystkie leżałyśmy na jednym boku i później przewracamy się na drugi bok. Na komendę, bo inaczej nie można było. Byłyśmy już tak potwornie zmęczone, ale niestety usnąć nie można. Zaraz nas zaatakowały wszy, bo to świeży człowiek, jeszcze taki, ta krew chyba jeszcze im bardziej, że w ogóle się nie dało, bo tak nas to strasznie gryzło. Aha, bo to już pasiaki jeszcze. Dostałyśmy te pasiaki i te pasiaki to nie nowe, tylko to takie już pełne plam, bo to od tych wszy i różnych tam tych insektów, pluskwy. No tyle, że tam wszystko było odgazowane.
    </section>
    <section>
        <time>9159</time>Ale tak jeszcze jak kto wysoki, to mu dawały taki przed kolana pasiak. No ale to później między sobą żeśmy się tam jakoś pozamieniali co do wzrostu. Ale no to był koszmar! To w ogóle nie do opisania, że człowiek tak był, jakby mu ktoś w głowę dał i taki półprzytomny siedział. Nie można było sobie tego wyobrazić. Przyszły te ze <span style="font-style: italic;">Schreibstuby </span>i szukały mnie, a ja się ukrywałam, bo się bałam, że pójdę sama i rozstanę się z siostrą. Później tego żałowałam, bo one były z Auschwitzu. Ja już się później nie mogłam z nimi skontaktować. Przecież później to byłabym uratowała i tego, ale nie, ja za wszelką cenę, że nie, nie, bo jak ją zostawię. Ona była taka mało odporna, w ogóle była... Ja byłam zupełnie no inny typ człowieka! Tak że było to koszmarem też dla mnie ten cały pobyt, bo ciągle ją miałam... Nie o siebie tylko, musiałam myśleć o siebie i za nią, i wszystko robić, bo ona tylko łzy miała w oczach. Zresztą wszystkie te lagrowe choroby zaraz ją dopadły. Ja byłam przed, znaczy w ogóle byłam odporniejsza zawsze na wolności, a poza tym byłam szczepiona przeciwko durowi jak pracowałam już, to obowiązek był szczepić się. Byłam jakieś parę miesięcy szczepiona, a najgorsze co takie pokłosie śmierci to było ten tyfus, który tam później zapanował. A ona z miejsca wszystkie te lagrowe choroby, nie mogła oddychać!
    </section>
    <section>
        <time>9273</time>Wszystko musiałam robić, żeby ją wszystko ratować. Później ta kwarantanna. Kwarantanna trwała 6 tygodni. Tylko tak to dziwne. No później to rozumiałyśmy dlaczego. Że było pierwsze pisanie listów, to nam nie wolno było jeszcze pisać. A to chodziło chyba o to, że śledztwo ojca nie było zakończone i nie wiem, chcieli pewno tak udręczyć rodziny, że nie wiedzą, co się dzieje z tymi najbliższymi. Bo dopiero jak ojciec, później już widocznie, bo jeszcze później konfrontowałam, bo przecież ojciec nie wrócił, z tymi, że dopiero jak ojciec był po śledztwie, siedział w Mysłowicach, to nam dopiero wolno było pierwsze te listy napisać. No to wiem, że niektórzy po miesiącu, a myśmy dopiero po 6 tygodniach pisały z tych te pierwsze wiadomości. Tu rodziny nie było, a ja sobie wybrałam dlatego, bo jeszcze... Tak jak to mówię, no takie powodzenie u tych chłopaków miałam i tych sympatii tyle, ale sobie tylko myślałam, bo tam trzeba było dać adres jeden, na który już zawsze się te listy pisało. Ja sobie tak pomyślałam: rodziny nie miałam żadnej tu bliskiej, bo... Więc na kogo tu podać? I tak sobie umyśliłam, to nie był moją nawet sympatią, no tak żeśmy, ten Jerzy Rudzki. Wiedziałam, że brat jego był wychowankiem Dietlów. Dietlowie to byli najwięksi przemysłowcy w Sosnowcu. On był wychowankiem ich i był prokurentem.
    </section>
    <section>
        <time>9381</time>Jedyny Polak, bo tu mamy właśnie te wspomnienia teraz ktoś pisał o Dietlach. I synowa Dietlów jedna, bo oni może nie żenili się tak, jak powiedzmy Schönnowie, że tam z Polkami nie asymilowali się do tego stopnia, że żenili się między tymi przemysłowcami niemieckimi. Ale ta Mauwe ona się nazywała z domu. Ojciec to był współwłaścicielem kopalni, a ona wyszła za tego Dietla. Ona tak pomagała. Ja wiedziałam jeszcze jak byliśmy na wolności. Ponieważ mój szwagier – znaczy późniejszy szwagier – Karol Rudzki był u nich właśnie tym prokurentem i on był dyrektorem. Najwyższe stanowisko, jedyny dyrektor był, bo oni mieli kilka fabryk, i włóczki, i swetrów. I Karol był dyrektorem tym. I wiedziałam, że oni... Pomyślałam sobie, że może ta Mauwe będzie, bo wiedziałam, że ona kilka osób potrafiła tu wydostać z tego, jak ktoś był aresztowany. Oni mieli też willę tu gdzieś, w Kluczach zdaje się, koło Rabsztyna, i tam podobno, jak to tu teraz, to masę ludzi wyratowała!
    </section>
    <section>
        <time>9464</time>Ale to byli ludzie przez <span style="font-style: italic;">Kriminalpolizei </span>aresztowane, a Gestapo to ona niestety nie mogła. A starała się! O wszystkim się dowiedziałam, tu pisze w tej książce, bo na nich teraz zeznawałam. To Sebastian Reńca mnie tam skontaktował z tą, która pisała o Dietlach. I jej właśnie bardzo dużo zawdzięczamy, bo tak. No cóż, dałam ten adres. Ona nie mogła, starał się o to, żeby nas wydostać i gdyby... Tu jest właśnie napisane, że gdyby była przez <span style="font-style: italic;">Kriminalpolizei </span>to tak, ale przez Gestapo nie mogła. Ale cały czas pomagała! Dawała i pieniądze, i produkty. Bo myśmy dostawali: ja dwie paczki tygodniowo, siostra i ojciec! Oni 6 paczek tygodniowo rodzina Rudzkich wysyła. Znaczy tak: z PPS-u podobno dostawali chleb, bo mieli gdzieś tam, bo przecież chleb też był na kartki. To dostawali bardzo dużo chleba, bo mieli tam wtyczki za tego. A ona, ta no, to tyle robiła, po prostu tak, i pieniądze dawała. Oni wszystko wysprzedali, nawet Rudzcy, ci moi przyszli. Bardzo dużo! Znaczy teściowa, bo tam ojca już nie było, tylko była teściowa i była babka pochodzenia – z nimi mieszkała, Wiedenka z pochodzenia.
    </section>
    <section>
        <time>9548</time>I tak się dla nas poświęcili, mimo że byłam dla nich wtedy jeszcze ani synową, ani, tylko że ten mój mąż taki. On tam na pewno mobilizował rodzinę i Karol, ten szwagier. No bo Karol to przez tego. No i tu właśnie opisałam o tym wszystkim, że zawdzięczam. Bo to można powiedzieć, że kilku osobom zawdzięczamy życie! Że to żeśmy przetrwały. Raz paczki, bo to raz, że byłyśmy dożywione, a drugie, że można było wymienić sobie na jakąś ciepłą pod pasiak, sobie coś kupić ciepłego, czy jakąś ciepłą odzież. To wszystko tam... Bo tam pieniądz nie miał żadnej wartości, tylko wszystko żywność. Nawet później uratowałam od śmierci moją siostrę, bo tak jak już powiedziałam... Aha, dopóki na kwarantannie, nie pisało się, więc żadnego kontaktu nie mieliśmy, w ogóle przecież żadnych paczek. Dopiero po tym pierwszym liście już te paczki przychodziły. No więc w ogóle nie mogę opisać jak to się żal, jak ta pierwsza paczka przyszła. Jak żeśmy dostali. Boże! Tośmy tak płakały, że ten atrament, który był, to wszystko rozmazał się na tym adresie.
    </section>
    <section>
        <time>9640</time>Bo to dla nas te listy, nawet te słowa po polsku tu, cała koja to był smalec. Bo co to mogło? Paczka szła dosyć długo, więc tak: chleb, smalec, smalec to znaczy taki stopiony ze słoniny z boczku, jabłka, cebula. To to były te podstawowe rzeczy i to było najbardziej na rynku w cenie. Oczywiście, że kto dostawał paczki to nie, ale z resztą koi zawsze żeśmy się dzieliły. I dziewczynka na przykład z Maczek taka, Genia, to ona w ogóle nie wiem, bo cała rodzina była aresztowana, też nie miały. To ta Genia tak, jak nasza siostra wszystko z nami jadła. Zresztą jak paczka przyszła ta pierwsza, to cała koja dostała po kromce chleba ze szmalcem, a myśmy tylko płakały. A to byłyśmy jeszcze w tym ciężkim komandzie. Więc po kwarantannie sześciotygodniowej zostaliśmy przydzieleni do pracy, jak to się mówiło, na <span style="font-style: italic;">aussen</span>, na zewnątrz, że wolno było wychodzić.
    </section>
    <section>
        <time>9719</time>W związku z tym przeniesiono nas z lagru A. Lagier A to był lagier osób na kwarantannie i rewiru, znaczy ludzi, którzy chorowali. Mniej więcej był chyba przystosowany, już nie pamiętam, chyba na 200 osób, a w okresie epidemii to było trzy razy tyle. Ile było miejsc na tym, że na małym łóżku po dwie chore musiały leżeć. W każdym razie tak. Więc myśmy zostali przydzieleni, chyba komando nazywało się numer 24, do Babic. Komando to było jakieś 100 osób, 100 do 150. Wydaje mi się, że nasze komando miało ze 100 osób. Babice to była miejscowośćokoło chyba gdzieś 5 kilometrów, 4, może 5, oddalona od Birkenau. Były różne te komanda, które właśnie pracowały w polu, ale z tego, co byłyśmy doinformowane na bloku, to najgorsze spośród tych, które znamy to było właśnie, dozór tego komanda to był najgorszy właśnie tych w Babicach.
    </section>
    <section>
        <time>9820</time>Tak było, wszyscy mówili, że to karne komando. Nie wiem czyśmy się dostały tu przypadkowo do tego komanda, czy dlatego, że ojciec miał jeszcze oskarżenie bardzo duże, do którego się nie przyznał w śledztwie, jeszcze nie był. W każdym razie to był koszmar. Polegało ono na tym, że jedne więźniarki wykopywały rowy i ziemię, którą wykopano nasypywały do dragi. Dragi to coś w rodzaju takiej taczki, tylko noszonej przez dwie osoby. Jak żeśmy przyszły tam do tego komanda, to komando, tak w połowie to było komando nas Polek, a połowę było Ukrainek, już w tym bloku, gdzieśmy mieszkały, na różnych tylko tych sztubach. I Ukrainki były już w tym komandzie przed naszym przybyciem do obozu, były już tam przynajmniej 2 lata. One właśnie kopały te rowy i nasypywały tą ziemię nam do trag. I pierwsze nasze takie współżycie z nimi było bardzo złe! Wyzywały nas od Parasitów, od... Najgorszych tam słów podobno w języku ukraińskim używanych, które później po powrocie na blok przetłumaczono nam na przykład, że Parasit to jest pasożyt, że my jesteśmy tacy Polacy.
    </section>
    <section>
        <time>9942</time>Więc starałam się tam dotrzeć, bo mieszkałyśmy na jednym bloku, tylko na innej sztubie, czyli na innym miejscu w bloku. Starałam się tam właśnie do nich dotrzeć i wytłumaczyć im, bo... Znaczy język to jest podobny do polskiego i można się było jakoś dogadać. I właśnie tak im tłumaczyłam, że przecież my nie jesteśmy żadne pasożyty, żadni bogaci ludzie. Że tak samo nasi ojcowie ciężko pracują, są robotnikami i to jest nieprawda, jak tam u nich na Ukrainie się utrwaliło, że to Polacy są takimi pasożytami. No i najwięcej, no zresztą zorientowałam się, że taką przewodniczką całej grupy to jest Wala, taka Ukrainka. Tak że zawarła z nią taką przyjaźń. Opowiadała mi, że została aresztowana z Kijowa i że nie wie, co z jej rodziną się dzieje. A przetrwały dlatego, bo Ukraińcy to byli pierwszymi więźniami, którzy budowali obóz ten centralny w Auschwitzu, oni są teraz na funkcjach. Bo taka zasada była, że każdy <span style="font-style: italic;">heftling </span>– więzień, który przetrwał już, przeżył rok, dlatego, to już był uprawniony do przewodzenia i lepiej mu się wiodło. Po prostu już znał różne lagrowe triki, jak tu można się było uchronić od roboty, od jakiegoś, od łapanki.
    </section>
    <section>
        <time>10054</time>A ci ich właśnie znajomi, Ukraińcy, to pracowali w takich magazynach już. Bo trzeba powiedzieć, że obóz w Brzezince to był o wiele więcej potworniejszy od obozu tego centralnego. Bo tam dużo więźniów pracowało przy obsłudze na kuchniach, gdzie gotowało się dla Niemców. I na przykład później, jak żeśmy się już po powrocie dowiedzieli, że niektórym to się tak dobrze powodziło, że nawet chleba lagrowego nie jedli, tylko te bułki, które Niemcom roznosili. Pracowali na kuchni tej niemieckiej czy w takich komandach jakiś uprzywilejowanych. No a tego niestety w Brzezince nie było, bo wszyscy, cały dozór, wszystkie aufsejerki, ci, to wszyscy mieszkali w obozie tym centralnym. Więc pierwsze dni to jeszcze były takie, jeszcze było lato, bo we wrześniu chyba jak żeśmy zaczęły pracować. Ale potem zaczęły się październik i bez przerwy dni całe w deszczu. Tam ziemia taka była gliniasta, więc ciężko się było poruszać. A miałyśmy buty nie normalne, sznurowane, tylko tak zwane holenderki, czyli drewniaki takie na wyżłobioną, żeby nogę tylko włożyć. I cały dzień, cały czas. A chociaż na chwilę, no tylko przerwa obiadowa była, gdzie przywozili te kotły z zupą i rozdzielali, to było pół godziny przerwy. A tak to cały dzień w tym kieracie trzeba było chodzić z tą ciężką tragą, bo te tragi były nawilżone wodą, ciężkie.
    </section>
    <section>
        <time>10184</time>Sama traga chyba ważyła tam ze 30 kilogramów, a oprócz tego jeszcze ta ziemia nasypana, to ledwo można było. Ja oczywiście z siostrą nosiłam tą tragę. Jak ja byłam silniejsza, a ona już ledwo żywa była. I tak później jeszcze potęgowało to właśnie te deszcze, to błoto, że człowiek się taplał. Tak że po prostu gdyby... Aha, i codziennie tak. Jeśli któraś nie mogła, stanęła na chwileczkę, nie można było odpocząć, bo zaraz post się zjawiał. Post to znaczy ten Niemiec mundurowy i walił karabinem po plecy. Albo jak mu się nie chciało, to wysyłał psa, bo psy im towarzyszyły, i pies biegł do tej i szarpał ją, i często później poranioną. Tak że tak się zdarzało, że nie było dnia, żebyśmy albo ciężko pobitą, albo już nieżywą osobę przynosiliśmy na lagier. Bo niestety trzeba było przynieść, położyć ją w tych naszych piątkach i stan lagru musiał się co do jednej osoby zawsze odliczyć.
    </section>
    <section>
        <time>10274</time>Mniej więcej na lagrze tak bywało, na obydwóch lagrach około 8 tysięcy ludzi było, no łącznie z rewirami wszystkich. To było tak upokarzające, że tak ile razy mnie też... Siostrę oszczędzałam, ale często tą dziewczynę, tą pogryzioną albo tego trupa niosłam z drugą, żeśmy niosły na bramie. Na bramie witała nas ta orkiestra. Siedziała, grała skoczne walczyki i, mówię, to było tak upokarzające. <span style="font-style: italic;">Läuferki </span>krzyczały, żeby jedną nogą. Trzeba było dostosować, maszerować. Krzyczały: <span style="font-style: italic;">Links und links, links und links</span>. Nie wolno było, bo która jakby szła nieprawidłowo, to od razu dostała tym pejczem po plecach, bo <span style="font-style: italic;">aufsejerki </span>pilnowały, że musimy równo, równym krokiem przekraczać tą bramę. Tak że tam zawsze, mówię, sobie przysięgałam, że: <span style="font-style: italic;">Boże, żeby tylko nie zwariować! Żeby to przeżyć! Żeby im się odwdzięczyć za to wszystko!</span> Było coś okropnego!
    </section>
    <section>
        <time>10356</time>I to było tak straszne, nie do przeżycia, że w ogóle człowiek jak wracał... Bo jeszcze bezpośrednio po tym nie szło się na blok, tylko był apel. Jak było wszystko w porządku, jak tam nikt nie uciekł na lagrze, no to nieraz i za godzinę apel się kończył. A jak była jakaś kara na bloku, no to trzeba było klęczeć do dziesiątej wieczorem. I człowiek taki i zmoknięty, bo przecież miał tylko ten jeden pasiak. Jak go się zmoczyło podczas dnia – to był z takiej ciężkiej juty te pasiaki były zrobione – to taki mokry, to rano... Kładło się go pod siebie i własnym ciałem, żeby go trochę przesuszyć. Ale w nocy w ogóle to się później robił taki pancerz z tego twardy, że rano ledwo to można było włożyć na siebie. Na ten pasiak jeszcze zimą no to taką jakę się dostawało, czyli taką kurtkę. No i chustkę się dostawało na głowę. I to był właśnie taki już zimowy strój. Tak że to już byłyśmy tak coraz więcej... Apel też tam się nie zgadzał, bo dużo ludzi wtedy schodziło na druty.
    </section>
    <section>
        <time>10447</time>To po prostu, właściwie to tak, rzadko kto dotarł, bo druty były naelektryzowane i wtedy wiadomo, że śmierć następowała. Ale <span style="font-style: italic;">posteni</span>, <span style="font-style: italic;">postowie </span>to były budki takie w odległościach kilkunastu metrów, gdzie tam stał żołnierz i pilnował z karabinem. Więc starali się jednak nie dopuścić do tego, żeby doszedł ten, ta więźniarka do tych drutów, bo było zwarcie wtedy następowało. Więc zastrzelili, strzelali, żeby to nie nastąpiło. Czasem się udawało tej, że na drutach umarła, ale najczęściej to właśnie ginęła od kuli. Ja już tak byłam wtedy, co w ogóle taka przecież odporna byłam psychicznie, ale już tak byłam zdesperowana tym wszystkim, że już sobie postanowiłam, że wezmę tą siostrę, za rękę pójdziemy obydwie. Jak zginiemy, to już trzymając się za ręce. Już my tak, wieczorem żeśmy się tak pomodliły. Mówiłam już, mówię, że pójdziemy nad ranem, bo to trzeba było najlepiej iść jak jeszcze taki półmrok był, żeby może ten tam się zagapi i nie zastrzeli, bo najmilsza była ta śmierć, żeby dotknąć tych drutów i żeby umrzeć.
    </section>
    <section>
        <time>10537</time>I to tak już byłyśmy przygotowane na to. Ale na tym bloku mieszkało tez komando, które pracowało w Weberei. Weberei to tkało się tam takie pasy z gumy, takie wąskie, nie wiem, do uszczelniania one czegoś, bo to tylko były takie na kilka centymetrów. I paski gumowe, i to się tak przewijało i dobijało się tym. I określona ilość metrów tam była, już nie pamiętam, 5 i ileś w ciągu dnia trzeba było zrobić. Kto tego nie zrobił to też musiał tam żabki skakać zawsze w obiad. Ale to już było zupełnie co innego, bo to było pod dachem. I tam właśnie było to komando, też mieszkało z tego Weberei. Jak przychodziłyśmy z pracy... No one strasznie tam te kobiety widziały, w jakim my jesteśmy stanie. Była też tam z Sosnowca jedna więźniarka, Helena Solarska. Ona była aresztowana pół roku wcześniej w lutym, tez 12 lutego było takie aresztowanie.
    </section>
    <section>
        <time>10612</time>To były przeważnie ludzie PPR-u wtedy aresztowani. Jej mąż... No ona wtedy jeszcze nie wiedziała, że był, ale był już stracony, rozstrzelany był już w Auschwitz. A dzieci były w innych obozach, wtedy to nie wiem, czy jeszcze w Potuliacach nie, tylko w Raciborzu zdaje się, tu gdzieś na Śląsku. Miała dwoje dzieci: Tadzika małego, którego zabrali, i Wiesię. Wiesia była tylko trochę młodszą od nas. I ona jak patrzyła na nas, przychodziła do naszego, na naszą koję, to płakała i mówi, że tak sobie wyobraża jak te dzieci tam gdzieś w obozie pracują. I mówiła tak: <span style="font-style: italic;">Będę się starała za wszelką cenę, żeby was wydostać z tego, bo dzieci, wy tego nie przeżyjecie. Do zimy to na pewno nie przetrwacie, że zginiecie.</span> I tak jak obiecała, to okazało się, że ta aufsejerka... Aufsejerka to była taka starsza jakby brygadierka, ale więźniarka, ze strony więźniów. I że ona była z Sosnowca. Już zapomniałam w tej chwili, jak się nazywała. I była z Dębowej Góry. I ona była w stanie załatwić tam, bo zawsze tam też był jakiś ubytek, czy ktoś zachorował, z tego Weberei. I ona właśnie załatwiła, że przyjęli nas do tego komanda, do tego Weberei.
    </section>
    <section>
        <time>10716</time>Tak że przed zimą już pracowałyśmy w tym Weberei. No to też, no bo znaczy najpierw trzeba było się nauczyć, później to już tam oszukiwać w różny sposób. Ale na początku tośmy bez wytchnienia, nawet bez odpoczynku to trudno było wyrobić tą normę, żeby... Ręce miałyśmy trochę pokaleczone, bo to ostre były te takie paski gumowe, a to wszystko trzeba było dobijać ręcznie, ale to wszystko to nie było to, co ta praca właśnie w tym strasznym komandzie w Babicach. To był tak. I to już była zima. W grudniu w 1943 roku zaczęła się epidemia, epidemia tyfusu. Więc było to... Jeśli chodzi o moją koję to właśnie było te 6 osób. Dwie osoby z Sosnowca: pani Stępniowa i pani Milikowa, i matka i córka z Czeladzi Piasków. Pierwsze poszła... Więc choroba się zaczynała, znaczy ta widoczna już, wysoką temperaturą i później... Pierwsza to Stępniowa. Tak, jak żeśmy spały to jakoś tak się zaczynało, że jedna za drugą zachorowała. I szło się wtedy do tego szpitala, czyli na ten rewir. I tak po kolei poszła pani Stępniowa, pani, i Wacia. Wacia była ta Rusińska, córka, poszła pierwsza, a matka była następna.
    </section>
    <section>
        <time>10833</time>I na końcu ja i siostra. Te trzy już: Stępniowa – dowiedziałyśmy się – Stępniowa już zaraz umarła na rewirze, ta druga też. I tu Wacia... Ktoś tam przyszedł, poszła ta pani, matka, tam jakoś wieczorem się przeszwarcowała na ten lagier A i też już dowiedziała się, że ta córka nie żyje. I matka postradała zmysły ta. Klęczała na środku tego bloku i wyzywała od najgorszych tych. No w końcu nie wiemy, co oni z nią zrobili, bo myśmy poszli do pracy. Czy ją zabili czy... Przyszliśmy no to już blokowa powiedziała, że Rusińską zabrali i w jaki sposób zginęła to nie wiem. I tak, zostałam ja z siostrą. Na razie nigdzie nie dokładali na ten blok, znaczy na tej koi, tylko ten stan był jak... Bo to było na całym lagrze, ta choroba panowała.
    </section>
    <section>
        <time>10900</time>I moja siostra też dostała tej temperatury. Ja przed aresztowaniem już pracowałam i obowiązkowo wszyscy w telegrafie, gdzie pracowałam byli szczepieni. I zdawałam sobie sprawę, że o ile nawet dostanę, zachoruję, to muszę za wszelką cenę nie iść na rewir. Bo wtedy dostawałyśmy już paczki, to wszystko zanim by się tam wyjaśniło, gdzie my jesteśmy, to byłybyśmy pozbawione tych paczek, które ratowały nam przecież i życie. A przez parę dni siostrę wlokłam jednak do tego – była już czarna od tej gorączki taka, ale wlokłam ją do tego Weberei. Tam dziewczyny za nią trochę tam wykonywały tą robotę. Później żeśmy się tam... One, niektóre to były umówione tak z tymi kapo, bo kapo to byli też więźniowie, tylko przeważnie Niemcy. I niektórzy to byli tacy tolerancyjni, bo po prostu jak się tą normę zrobiło, to na końcu przychodził tamten kapo i robił taką czerwoną kreskę, że dotąd. Jak jutro zaczniesz, to od tej – farbą czerwoną – od tej będzie te następne 5 metrów, które jutro musisz zrobić.
    </section>
    <section>
        <time>10994</time>To później się tak oni tam, że po prostu wypruwało się tą końcówkę i później takie dziewczyny, które nie dostawały paczek, to one tam jakoś te układy miały z tymi kapami, że one później mogły komuś pomóc. Usiadły przy pasie i tak właśnie z moją siostrą. Ja im dawałam te artykuły z tych paczek, te chleby, to wszystko cośmy dostawały, a one robiły za tą moją siostrę. No ale ona była już tak strasznie, że już nie mogłam. Nie mogła nawet przez tą bramę przejść, bo najgorsze, żeby przez tą bramę z tej pracy przejść. No mówię: <span style="font-style: italic;">Trudno, muszę ją na ten rewir oddać. </span>I tak się stało. To było przed świętami Bożego Narodzenia. I tak, dałam ją na ten rewir. I poszłam wieczorem. Dostałyśmy paczki, no to jeszcze wyjątkowo takie, bo to na święta, jakieś takie ciasta, coś tam. Chcieli nam tutaj dogodzić. Poszłam zaraz tego samego wieczoru na ten rewir się przedostać. Ciężko było, bo to trzeba było przez tą bramę przejść i tam często te władze były. Wiem, że już tak późno było, ciemno i przeszłam przez tą bramę, poszłam na ten blok, a tam w ogóle nie wolno było wejść, nikogo nie wpuszczali, żeby to niby nie roznosić tej choroby.
    </section>
    <section>
        <time>11087</time>Czyli oficjalnie przez te drzwi nie mogłam wejść, tylko od tyłu. Od tyłu to takie gospodarcze było, tam donosili różne rzeczy. Ale równocześnie przez te drzwi to wyrzucali na stos trupy. To znaczy które tego dnia umarły, to wszystko na tą kupę układali. A to była zima, mróz był straszny, tak że ci ludzie to byli jakby żywi, bo ręce jeden miał do góry, nogę. Ale żeby się to... To było też najstraszniejsze przeżycie. Było tak zatarasowane to wejście, że jak człowiek po tych trupach nie przeszedł, to się nie dostał. Tak że mówię:<span style="font-style: italic;"> trudno</span>. Zamykałam oczy i tak jakoś, żeby się dostać. Ale zaraz tego pierwszego dnia ona tam leżała, tak jak mówiłam, bo takie było zagęszczenie, tak że leżały nie po jednej, tylko na tej pryczy tego. Patrzę, powiedziała mi tamta sztubowa, gdzie ona leży, ale ona była nieprzytomna zupełnie, sina już prawie, tutaj miała te.
    </section>
    <section>
        <time>11164</time>I poszłam tam do tej lekarki, a tam warszawianki były i mówią że – już zapomniałam jak ten lek się tam nazywał – że trzeba, o ile by się zwalczyło gorączkę, która jest wysoka, to może przeżyć, jest możliwość przeżycia. I mówiła: No to ciężko dostać. Powiedziała: To bardzo drogo kosztuje. Znaczy drogo w ocenie tam ile chleba, ile cebul, ile tego wszystkiego. I powiedziałam tylko... Ona mi powiedziała, gdzie to można kupić, u kogo i dotarłam tam. I prawie te paczki przyszły na szczęście. Przecież i tak się nic nie jadło, bo jak człowiek miał tą gorączkę. I wiem, za te wszystkie przedświąteczne paczki, to wszystko wykupywałam dla niej te leki. I tak dopilnowałam, żeby przy mnie, bo się bałam, że ten lek kupię, ale ta, te lekarki, żeby w mojej obecności. Tak że dostała kilka, 5 chyba tych zastrzyków dostawała. I później już poznawała mnie, już tylko. Tylko jeszcze jeden taki właściwie tragiczne przeżycie, bo to zawsze chodziłam późno wieczorem i tam nie widziałam tam zawsze... Szczury widziałam, że tam grasowały, bo mi też spod nóg gdzieś uciekały, ale nie widziałam co te szczury tam robią. I w niedzielę właśnie w dzień poszłam, no bo to bez pracy. Jakoś się przedostałam przez to, bo to jak nie było Niemców, to te Torwachy się przekupiło, bo to tam wszystko trzeba było przekupić!
    </section>
    <section>
        <time>11263</time>No to od razu tam brałam coś z tej paczki, dałam cebulę, jabłko i tam przepuściły. I idę, mam tam wejść znowu do tego bloku. Leżą te trupy na tym. Patrzę, a te szczury oczy ludziom wyjadają. I mówię: <span style="font-style: italic;">Boże kochany! </span>I tu na brzegu taka leżała Krysia Michalska z Kazimierza. Nigdy z tą rodziną się jakoś nie porozumiałam, chociaż później jak już pracowałam, to tam był taki Michalski. Nie wiem, jakaś rodzina, ale już nawet się nie starałam o tym powiedzieć. I ta Krysia no prześliczna dziewczyna była! Razem byliśmy na kwarantannie. Wtedy wiem, że zdjęłam z głowy tą chustkę i zawiązałam jej te oczy, żeby chociaż jej nie zjadły. To też było straszne przeżycie! To przejście po tych. Nie miałam innego wyjścia! Musiałam tak przechodzić. I tak właśnie, to było to strasznie. Później zaczęłam się starać, żeby z powrotem ona tu wróciła do tego mojego komanda, no bo to od blokowej zależało, czy będzie ją chciała z powrotem. No to znowu tą blokową trzeba było tam jakoś przekupić, przebłagać ją tam. Chodziłam, błagałam, bo ona musiała iść tam na tego i powiedzieć, że chce, że przyjmuje ją. No tak przekupiłam i siostra wróciła.
    </section>
    <section>
        <time>11352</time>To było strasznie! No wtedy z naszego w ogóle, jak się okazuje później teraz, to było nas 244 tego dnia cośmy przybyły, a przeżyło nas tylko 40. To znaczy część zginął na kwarantannie i tam trochę, ale większość to właśnie w tej epidemii tyfusowej. Ale po epidemii zostało najodporniejsi, to już zostało raz. Myśmy... Czy to już w tym czasie było? Już chyba się szykowali do przyjazdu, do transportu... Już tak, bo te z <span style="font-style: italic;">Polizei</span>, z <span style="font-style: italic;">Politische Abteilung</span>, już nam mówiły, te dziewczyny, że coś się szykuje, jakiś wielki transport, bo nawet kopią doły koło krematoriów, że coś się będzie działo. Nie wiadomo co to będzie, tylko że mówią, że przyjedzie 20 tysięcy ludzi. Nie wiedzieli skąd. No to już... Aha, później ten okres po tym całym tyfusie. No to myśmy awansowały, już żeśmy na tej koi górnej, bo ta górna koja to już można było siedzieć. No byłyśmy znowu strasznie pogryzione przez te insekty!
    </section>
    <section>
        <time>11438</time>I tak. Raz, że po tym tyfusie... Aha, bo ja też ten tyfus przeszłam, ale tyfus przeszłam chodząc co dzień do pracy. Oczywiście płaciłam tym dziewczynom, one robiły, bo bym siły nie miała. To była zima, jak mówiłam. Pić się tak strasznie chciało, ale był śnieg. Więc ten śnieg się brało do tej miski. Przynosiłam tam na przykład do Weberei, do tego i ten śnieg się rozpuszczał, i piło się taką wodę. Było tak strasznie! Jak szłam do tego komanda, to każdy krok, który stawiało się, to w głowie od razu coś tam stuknęło. Tak bolała głowa. Całe mi tutaj skóry z tych warg bez przerwy, no ale przechodziłam. Za wszelką cenę, bo jak pójdę, to już zupełnie kontakt się i z rodziną, i w ogóle, no już nie będę czuwać nad tą siostrą też. Ale tak się stało, że szczęśliwie ona wróciła i tak razem byłyśmy. I później, powiem, ten okres taki, chyba dwumiesięczny, to był taki jakiś, bo tam było nas same młode dziewczyny! Bo już tak raz te starsze umarły, a drugie już te najodporniejsze...
    </section>
    <section>
        <time>11518</time>Wszyscy jakoś mieliśmy, z wyjątkiem tej naszej Gieni, z którą byłyśmy tam, co paczek nie dostawała, ale z tego coś my miały, to nam starczyło. I taki był wtedy, żeśmy tak jakoś wszystkie... Aha, i ta epidemia w końcu się skończyła, bo Niemcy zaczęli przecież się zarażać. I przecież oni mogli temu zapobiec, ale wtedy dopiero coś tam, nie wiem, się działo, że epidemia... Jakiś chyba nam dosypywali czy coś do tego jedzenia, że epidemia się skończyła. Nie było tego tyfusu już, bo podobno tych postów też bardzo dużo zachorowało. I ten okres, tak ze 2 miesiące, to było tak jakoś razem! Żeśmy tak: przeszły co najgorsze, wiedziałyśmy jak tam wszystko działać, żeby jakoś człowiek to przeżył i na duchu... No ja byłam zawsze tym, no psychicznie powiedzmy najbardziej chyba odporna, że tam nieraz narzekały, no to tak chodziłam: <span style="font-style: italic;">Dobre wiadomości z frontu! </span>To było gdzie tam jeszcze front był, ale my już, że tu już w nocy. Ja mówię: <span style="font-style: italic;">Jak to nie słyszałyście? Przecież dzisiaj no takie strzały, że już tam chyba 20 kilometrów tylko!</span> I mówię tak. Już, już się zdawało, że to już, już, że już ten front się zbliża, ale to znowu tam dwa, trzy dni. I którą tą chandrę tam napadła, to jakoś się to ratowało. I tak później już było, że o tym powstaniu, że to powstanie warszawskie.
    </section>
    <section>
        <time>11619</time>Wszystko do nas docierało, bo tak jak żeśmy do Weberei chodzili, to tam mężczyźni też przychodzili, co tam robili przy tych pasach. Oni tam gdzieś to transportowali. No to oni te wszystkie wiadomości przynosili z tego. Zaraz... Czy to najpierw? Nie, najpierw to było, czy to palenie? Kiedy? Bo już mi się... Powstanie wybuchło w sierpniu, prawda? <span style="font-weight: bold;">Tak.</span> W 1944, tak? <span style="font-weight: bold;">Tak, tak.</span> Nie, to najpierw były te transporty. I któregoś dnia idziemy... Aha, jak żeśmy szły do tego Weberei, to też było takie przeżycie. Przechodziliśmy koło cygańskiego lagru. Cygański lager był cały z rodzinami. Oni nie chodzili do roboty, tylko byli na tym lagrze. I zawsze jak żeśmy szły do tego, to te Cyganiątka, takie ładne te dzieci koło tych drutów tak nam tego: Dajcie, daj, tam Brot, tam tego, żeby... No to naprawdę żeśmy czasem im tam rzuciły tego. Tak było żal tych dzieci. I któregoś dnia idziemy, a tu lager pusty. Nie ma nikogo. Cały obóz cygański był spalony jednej nocy! Na nas to podziałało, bo mówimy: <span style="font-style: italic;">Oni dziś, a my jutro.</span> No straszne wtedy było to przeżycie. Ale w dalszym ciągu tylko szykują te, ciągle coś się dzieje. Co tu będzie? Co się to będzie działo? Coś się to szykowało. Ciągle te limuzyny czarne z tymi gestapowcami gdzieś tam do tych krematoriów krążyły bez przerwy.
    </section>
    <section>
        <time>11721</time>Bo nie wiedzieliśmy, co to za ludzi przywiozą! No i okazało się to transport tych Żydów z Węgier był. Któregoś dnia, to już było ciepło, wiosna, wracamy. Aha, jeszcze nas tak. Jeszcze nas przetransportowali z tego lagru. Te, które już przeżyły, które tak już jakoś się pozbierały po tym tyfusie, lepiej wyglądały, to wszyscy do jednego lagru, do jednego bloku, ostatni przy krematorium był. Idziemy już na ten apel już po pracy, a tu wagony są, już jakaś selekcja jest na torach i właśnie widzimy, ci przyjeżdżali. Ale oni byli z obozu internowanych, że wszyscy ładnie ubrani. Były staruszki, były dzieci, były za tego. Takie nie widać było żadnego nawet zniszczenia. I przechodzimy, no oczywiście na tym apelu, stoimy na apelu, a już ta była selekcja. I już tak idą do tego. Idą najpierw starsze, ale takie młodsze, albo chłopcy, albo tego, trzymają pod rękę te babcie.
    </section>
    <section>
        <time>11807</time>Idą dzieci. Idą wszyscy do krematorium. Ale patrzą na nas, bo niedaleko tak przechodzą naszych drutów. Widzą, że no my tu stoimy, uśmiechają się. My mówimy: <span style="font-style: italic;">Boże, ale co to da?!</span> I to wszystko, i za chwilę my do bloku, a tam już dym z komina. Już czerwony zawsze ten dym i ten jakby płomień, jakby się to paliło! No bo na jakiej zasadzie to było, to już nie wiem czy opowiadać, że to wchodziło 500 osób, zamykały się te, oni tam obserwowali, cyklon rzucali. I ci w starszych... Tylko później tak było, że nie nadążyli to kremować i te właśnie te doły, co wykopywali, to tylko te... Czasem nawet jeszcze tam któryś żył. To wszystko tak: jeden transport szedł tylko do krematorium, a to wszystko to Sonderkommando na wózki i do tych dołów. I polewali benzyną i tak się to paliło. To było na lagrze no wtedy to koniec świata! Był taki! W ogóle nie można było oddychać, nie można było patrzeć! Łzy leciały, bo ten dym bez przerwy z tych dołów się i z tego krematorium, że już wtedy mówimy: <span style="font-style: italic;">Boże, no już nie do przeżycia!</span> I powiedziałam, że tak jak zawsze się modliłam, bo bez pacierza nie usnęłam, to przestałam się wtedy modlić. To już mówię tak:<span style="font-style: italic;"> To już koniec świata przeżywamy i już. </span>No bo to po prostu w głowie się człowiekowi nie mieściło, co to może się dziać!
    </section>
    <section>
        <time>11920</time>I później właśnie, to już w niedługim czasie żeśmy te o tym... Oni przynieśli, że powstanie, że koniec wojny, że powstanie w Warszawie, że już przeżyjemy, że jeszcze trochę jeszcze tej męczarni. No i co? Za miesiąc już przyjechały później transporty już z powstania. Byłyśmy już tak później zrezygnowane. I potem zaczęły się te transporty do Niemiec. Już selekcje i takie komanda, wywóz tych. I my tak... Same dyskusje, co tego. Albo się podstawić jak najszybciej, czyby wyjechać, ale mówimy tak: No to chyba nas do innego obozu. Jak my tu świadkami jesteśmy tych wszystkich zbrodni, to przecież oni chyba nie pozwolą, żebyśmy to przeżyły i że to opowiemy.
    </section>
    <section>
        <time>11977</time>No to że lepiej zostać na tym lagrze. No to mówią: N<span style="font-style: italic;">o tak, a zostaniemy, a oni przecież bombę rzucą i powiedzą, że ano to później będą się tłumaczyć, że to nie oni, tylko pewno ci to tam chcieli z nimi walczyć tą bombę rzucili.</span> No i tak w rozterce byliśmy. Ale w końcu mówimy: Nie. To zdecydowali. No tak, bo można było zrobić unik, powiedzieć, że się nie jedzie. Można było, że się chce zostać, bo już chore to bezwzględnie zostawały. I tak że w końcu żeśmy się zdecydowały, że jedziemy. Jeszcze tak jakoś było, że 150 osób nas wyjeżdżało. Tak podliczyli, że kończyło się na siostrze, a ja zostałam, że zostaje na lagrze, bo tylko 150. I ja wtedy: <span style="font-style: italic;">Nie!</span> Ja mówię, że tak! I mówię do tego, że ja <span style="font-style: italic;">Schwester, Schwester, </span>no to on tam wziął wymienił. Jak te usłyszy, że <span style="font-style: italic;">Schwester</span>, to te moje znajome, jeszcze takie, które się mnie zawsze trzymały, starsze dziewczyny... Bo to dwie studentki właśnie z Krakowa były: taka Hanka i Kamila.
    </section>
    <section>
        <time>12057</time>Ale one tak jakoś wierzyły wszyscy, że to co ja mówię te bujdy, co im opowiadam, że to prawda. I one tak wszędzie. I jak one powiedziały... Jak ja powiedziałam, że <span style="font-style: italic;">Schwester, Schwester muss fahren</span> to one też, że one cała ta piątka jeszcze! Ten się tak zaczął śmiać, ale machnął ręką i zamiast 150 to 155 nas pojechało. Tak że trzymały się one tak mnie do końca, gdziekolwiek, to wszystko tak do wolności było. Ale co? Ja się nabawiłam, nie wiem, no chyba już w obozie choroby róży. Róża to taka choroba była, nie wiem jak to się... Tak to się nazywało popularnie, to nie wiem jak tam łacińska nazwa tej choroby. To znaczy cała czerwona, oczy zapuchnięte. To jeszcze jak dojechałam, to się tak lekko to ujawniało, bo jeszcze była selekcja, że do pracy tam, gdzie byłyśmy przydzielone to jeszcze było. Ale chyba na drugi dzień już nie mogłam patrzeć na oczy. No i na rewir. Ten rewir to pamiętam, że leczyło się to jakieś takie czerwone tabletki łykałam. To był prontosil, się nazywał. I miałam okład. W ogóle na oczy nic nie widziałam, nie patrzyłam, tylko miałam zawiązane one okłady. Były dwie lekarki rosyjskie. Jedna była, ale tego jakie one były na początku nie wiedziałam, bo nie widziałam. Tylko to później z dyskusji, jakie słyszałam. Bo przez 2 tygodnie w ogóle miałam te okłady na oczy z ichtiolu.
    </section>
    <section>
        <time>12160</time>One moczyły takie wody z ichtiolem i bez przerwy miałam to tam zakładane. Tylko tam do ubikacji to mnie tam prowadziły. Ale słuchałam tej dyskusji, co one ze sobą, kłóciły się bardzo. Wyglądało już po głosie, że jedna jest starsza, a druga jest młoda. I ta ją ciągle, jedna już tego... Bo to język rosyjski to człowiek zrozumie. Nie każde słowo, ale wie, o co chodzi. Tak się kłóciły. Ta młoda to była jakaś komsomołka tak jakby, a druga była jakaś dama, tak według mnie. Znaczy w wysławianiu, w sposobie mówienia i ciągle ją to wyzywała od komunistki, czyli ona nie była. Ta jedna była z Leningradu, a ta druga była z Kaukazu, Klawa. Zapomniałam jak to się nazywało. Ta młoda to była taka ta. Ale taka no niby, bo to była... Z Taszkientu ona była! Ale niby tak z Taszkientu, ale taka widać, że wychowana już w tej Rosji, bo tak wszystko później. I tak jak później już te oczy otworzyłam, to jeszcze mnie tam oni trzymali, bo się bali, żebym jak pójdę na całkiem się wyleczyć, żeby się nie zakaziło. A oprócz nas, jak żeśmy przyjechały, to tam były Cyganki już. Ale Cyganki to nie takie jak w Polsce, tylko Cyganki niemieckie. Czyli to były nawet dziewczyny po studiach, tylko po prostu nie taki, jak to dawniej wędrowni byli jak u nas Cyganie, tylko takie już normalne żyli, tylko że pochodzenie cygańskie. Tak samo byli przecież prześladowani jak Żydzi. To tam na tym rewirze całym, gdzie leżałam, to właśnie leżało tak sporo tych Cyganek no i ja.
    </section>
    <section>
        <time>12280</time>Później jak tak już na te oczy przewidziałam, no to z nimi, z tymi Rosjankami rozmawiałam. To po prostu w głowie mi się tak nie mieściło, jak one te opowieści o Rosji! Bo ta Klawa zwłaszcza. Bo ta to była taka: siwe włosy już miała, ta z Leningradu. No widziałam, że to musiała być bardzo elegancka kobieta taka. Nawet te już włosy miała, bo one... Tak, miały włosy. I myśmy jak już pojechały tam, to też już miałyśmy króciutkie włosy jakieś, żeby już nie z gołą głową. Wprawdzie musieliśmy mieć turbany takie, że nie wolno jednego włosa było tam wypuścić, tylko wszystko musiało być schowane pod ten, zawiązane tak. Ale ta Klawa tak mi opowiadała, ta młodsza, no jak to tam w tej Rosji jest! Ja mówię tak: <span style="font-style: italic;">No to jak to u was jest? Jak normalnie, nie w wojnie. </span>
    </section>
    <section>
        <time>12339</time>Ona mówi tak:<span style="font-style: italic;"> A, temu dobrze kto handluje, kto za tego, to ten dobrze. Kto coś ukradnie, to wtedy może żyć.</span> Ja mówię: <span style="font-style: italic;">Ale jak to tak? – Jak nie? Tak! Wszyscy przekupują. Trzeba było łapówki dać, żeby coś załatwić. Cokolwiek byś chciała załatwić, to musisz wszędzie dawać łapówkę, tu musisz ukraść.</span> A ja mówię: <span style="font-style: italic;">No jak to? Tak bezkarnie kradniecie? </span>Ona mówi: <span style="font-style: italic;">No jak się wyjaśni, to się idzie do obozu. Odsiedzi się, ale to zostanie, co ukradniesz. </span>Dlatego tak. W głowie mi się to w ogóle nie mieściło wszystko, jak to w tym Związku Radzieckim. A ta znowu, właśnie ta lekarka mało się tam... Ta starsza, ale mówiła, że nawet jak przeżyje, to ona nie wróci. Że tu się będzie starała zostać, bo ona już do tego nie wróci, bo ona właśnie jest z tego starszego pokolenia, jest taka, dobrze była wykształcona, a na tą tylko tak machała, że to taka.
    </section>
    <section>
        <time>12412</time>Mówi: <span style="font-style: italic;">A ta komunistka pójdzie pieszo!</span> I ona... Moroz, Moroz się nazywała! Tak sobie przypomniałam. Ta Klawa, Klawa. Ona mówi: <span style="font-style: italic;">No mój brat to wiecznie siedzi! Ale to tam poprzekupuje.</span> Ja mówię: <span style="font-style: italic;">Ale idzie ciężko? – E, on to już taki jest wyrafinowany, że całą rodzinę tylko on ratuje. Tam to poprzekupuje tych strażników, odsiedzi 2, 3 miesiące i wraca. </span>No w każdym razie po tym całym pobycie w tym to wróciłam. Okazało się, że na tej fabryce to ci wszyscy majstrowie to byli inwalidzi już z frontu. Byli bez nóg, bez rąk. Znaczy mieli już te no... Jak to się nazywa? Sztuczne... <span style="font-weight: bold;">Protezy.</span> Protezy, tak. Protezy. U nas był taki rudy ten nasz majster. To czasem to mieliśmy te... Te paczki jeszcześmy dostawali, bo to myśmy w październiku wyjechali tam, a tutaj... W grudniu jeszcze mam list. Jak pani chce, bo to jeszcze mam oryginalne listy, z Hitlerem, ze wszystkim tutaj. Tam właśnie dostałam. Ale później no to było już strasznie, bo już nie było... Oni sami nie mieli co jeść! Jak miały kawałek tam... Te <span style="font-style: italic;">aufsejerki </span>chodziły to brukiew taką obraną. Myśmy to już mieli takie te zupy nie wiadomo z czego, to tam były jakieś trawy z czegoś. Jeszcze tam czymś zasypywane, bo to już widocznie z tym transportem też źle było.
    </section>
    <section>
        <time>12521</time>A one to nawet kawałek brukwi, tam chodziły, jak jabłko jadły. Tylko jeszcze bardzo wielkie przeżycie miałam właśnie z siostrą. Ja tam na tym moim, u tego rudego... Bo to tam było tak. Tam się robiło coś, to podobno gdzieś do samolotów czy coś. No powiedzmy takie skrzyneczki. Każdy tam robił coś innego, że tak u nas, taka taśmowa produkcja. Że my na przykład tak: tu cyną tam, żeby pospawać te rzeczy. Później trzeba było iść tam dziurę zrobić. To była taka bor maszyna, szło się do tej maszyny i dalej tamte rzeczy się zrobiło. Ale to elegancko przy biurkach było. A ten rudy no to taki był! Bo to oni w ogóle nie wolno im było rozmawiać z nami nic. I ten jeden za nami, bo to każdy rząd to robił co innego. Znaczy to co myśmy zrobili to tam dalej. I później był odbiór tego. Ale na końcu całego to tam od nich siedział ten Niemiec i sprawdzał. Więc jakby tam któraś coś źle zrobiła, to wiadomo, no to straszna później tam do apelu. I była taka <span style="font-style: italic;">aufsejerka</span>, ta Niemka, Maria. Była piękna kobieta! Taka jak anioł!
    </section>
    <section>
        <time>12612</time>Blondyneczka, wytego, oczki! Mówimy tak: <span style="font-style: italic;">Ta chyba najlepsza. </span>A ona była... Boże! Taki, że ten co, że to sabotaż. To nie przez sabotaż, po prostu tam niektóre, no te starsze nie miały tak, źle tam coś przylutowały czy za tego. To tak biła! Położyła, że ta głową waliła o ścianę i za tego dopóki... Ale jak krew zobaczyła, jak już tak tryskała, to się uspokoiła. To taka była najgorsza ona. A taki ogólny też był <span style="font-style: italic;">Lagerkommandant</span>. Stary taki był Prusak i on oczywiście dozorował, ale to też taki służbista był. I jeszcze któregoś dnia... Aha, ja byłam, ponieważ znowu ten język niemiecki, no to byłam taką do kontaktów z tym majstrem, z tym rudym. Tam coś potrzeba, coś źle zrobione. I co tam godzinę chyba, nie, co dwie godziny, to prowadziłam dziewczyny, która chce do ubikacji. I wtedy zabierałam je, na końcu były te ubikacje i tam był czas, każda tam zrobiła siusiu czy tam. Też była woda, no to żeśmy się tam pomyły troszeczkę i przyprowadzałam je do roboty.
    </section>
    <section>
        <time>12700</time>I w czasie jak ja wyszłam, to moja... Znaczy nie było mnie, która znała język niemiecki. Przyszła, a on jeszcze tak... Niemcy to niektórzy mówią tak, że można zrozumieć, a niektóre to takim jakimś akcentem, że w ogóle nie wiadomo, o co chodzi. I przyszła do mojej siostry, która siedziała koło mnie. A siostra miała też ten turban na głowie i wyszły jej tu kosmyk takich... Włosy w ogóle jej się kręciły trochę i wyszły jej te włosy. Ona nie wiedziała, o co chodzi. No a ona jej mówiła po prostu, bo mi później powiedziała ta: <span style="font-style: italic;">Schowaj te włosy</span>. I przychodziła drugi raz. A my, mnie nie ma, bo ja jestem w tej ubikacji z tymi. I ta i drugi raz! Podobno trzy razy przyszła! Ale siostra wzruszyła ramionami i nie wie, o co chodzi. I ona w końcu przyszła, ja już właśnie idę z tym komandem – z tą grupą, nie komandem – z powrotem, a ona już trzyma... Znaczy siostra moja stoi, ona trzyma nożyce i chciała jej uciąć te włosy. A siostra moja zaczęła się bronić i ją odpychać.
    </section>
    <section>
        <time>12780</time>Niemcy ci powstawali, ci co tak, bo za nami... Myśmy tu jeszcze więźniowie, a następni byli już sami prawie Niemcy, bo jakaś tam musiała być odpowiedzialna ta. Oni wiem, widziałam, że już wszyscy ci wstali, że widzieli na szczęście! I ona, i siostra... Ale nie chciała jej bić, tylko po prostu odepchnąć. A ona zaczęła krzyczeć, że się Polka na nią rzuciła, że ją chce bić. I ten komendant wtedy przybiegł z karabinem i strzelać. Bunt! A jeszcze poprzedniego dnia, też tam w pierwszym rzędzie taka z Łodzi była dziewczyna i ona tam bardzo dobry układ miała z tym swoim szefem, tak jak u mnie rudy. I on powiedział... Aha, bo tam to żeśmy mieszkali, znaczy pracowali w piwnicy i w ogóleśmy nie byli na powietrzu! Tylko ten budynek był cały... Znaczy okna były, tylko chyba tym papierem, żeśmy w ogóle świata bożego nie oglądały przez tyle miesięcy od października. I tylkośmy wzdychali, żeby w ogóle wyjść na powietrze! I ona powiedziała, tak rozmawiała. Też znała dobrze niemiecki i rozmawiała – zapomniałam też, jak jej było na imię, wiem, że z Łodzi – powiedziała do tego, mówi: <span style="font-style: italic;">Boże, żebyście nam pozwolili chociaż troszkę, żebyśmy wyszły na powietrze! Takie jesteśmy stęsknione.</span> A on mówi tak: <span style="font-style: italic;">A, już niedługo będzie maj. </span>A to był styczeń czy luty, tu już była wolność. I ona mówi... Styczeń, bo takie mrozy były. I on mówi tak:<span style="font-style: italic;"> A, już niedługo będzie maj, to pójdziecie na pewno.</span>
    </section>
    <section>
        <time>12894</time><span style="font-style: italic;"> Ty my nawet tu dozór będziemy się starać, żebyście poszły trochę na powietrze. Chociaż niedziela tak jak wolna od pracy, żebyście były na powietrzu</span>. A ona mówi tak – Gienia jej było na imię, teraz sobie przypomniałam – ona mówi tak:<span style="font-style: italic;"> Co?! W maju? W maju to wy już u nas będziecie pracować!</span> Po niemiecku mu to powiedziała. Jezus! Ten się wściekł. Już to był donos na nią, a tu na drugi dzień było to z moją siostrą, że siostra się rzuciła na aufsejerkę. I on wtedy do strzału. Widzę, że już podciąga za ten cyngiel, że chce strzelać. Bo to taki służby. I wtedy ci Niemcy, ten... Aha, tam był jeden taki Niemiec. Niewysoki był, czarny, on nawet chyba nie miał jeszcze protezy, bo tak kuśtykał, chyba miał jeszcze ten patyk. Ale jak widział, bo nieraz tak jak byłyśmy takie przygnębione albo za tego, to on śpiewał: <span style="font-style: italic;">Es geth alles vorüber, es geth alles vorbei.</span> To znaczy: <span style="font-style: italic;">Dzisiaj wszystko przeminie. Auf jeden Dezeniemmber folgt wieder ein Mai</span>, że przyjdzie maj. Czyli to była dla nas taka, że wszystko przemija. Niemiecka, po niemiecku. I tak śpiewał, miał bardzo ładny głos. I jak widział, że coś takiego się dzieje, to na drugi dzień śpiewał: <span style="font-style: italic;">Es geth</span>. I myśmy go nazwali Foriba, że <span style="font-style: italic;">vorüber</span>. I Foriba wtedy poszedł do niego i mówi: <span style="font-style: italic;">Her kommandant</span>, że ona kłamie. Do tej Niemki.
    </section>
    <section>
        <time>12992</time><span style="font-style: italic;">Nieprawda </span>– mówi – <span style="font-style: italic;">ona się nie rzuciła.</span> I wszystko wytłumaczył. Ale ten no nic, spuścił ten. Ale siostra do bunkra. No to poszła. Na stojąco tam w tym bunkrze była. Ale ja już odetchnęłam i poszłam, błagałam już go. Uklękłam przed nim, żeby... Bo mówię, Jezu, ona tam z głodu, bo to tego i jeszcze na stojąco. To mówi, że się tylko tak mogła schylić. Nawet nie mogła nóg wyprostować, tylko taka pokurczona, bo przecież nie mogła wstać. Ale tak mówi: Jak ja taką pozycję tylko? Kolana miała pod tym. Bo się pytałam później tych, jak to ten bunkier wygląda, ale te mi już tak powiedziały, że tak, że to w pozycji stojącej. Że wodę dostaje tylko. I tak go poszłam, że go błagałam. Uklękłam przed nim, przed tym komendantem. Mówię, że to nieprawda wszystko, że to jest moja siostra, że młodsza. No tak wszystko. I tak jakoś się za tego i na drugi dzień ją zwolnił z tego bunkra. No to to jeszcze takie właśnie było przeżycie.
    </section>
    <section>
        <time>13064</time>Tylko później straszny głód nam dokuczał. Ciągle żeśmy siedziały w schronie, bo już później były te bombardowania i tylko jedyna rozmowa, to się mówiło o kuchni. O wszystko. Jak to, jakie ciasta, jakie za tego. Ale tak każdy mówił, ja nie wiem, my przynajmniej stąd, to mówimy:<span style="font-style: italic;"> Co sobie byś ugotowała jak przyjdziesz do domu pierwsze?</span> A mówi tak: <span style="font-style: italic;">A takie kluski śląskie. Wszystko nasze. Takie kluski śląskie i tak z sosikiem –</span> mówi –<span style="font-style: italic;"> z pieczenią</span>. No to my tu stąd, bo tak ja wiem blisko tego Śląska, myśmy się tak od nich nauczyli. I mówię do tego, że pierwsze na wolności tośmy tak... Jeszcze opowiadać? Tak? Więc to już był koniec, jak wiadomo. I to był luty. Aha, no więc taka była kara – on później wymyślił – żeśmy stały po tych niby dwóch wypadkach, co ta Gienia powiedziała, że wy będziecie... On powiedział o tym, że tu ta jedna, pokazał tą, ale Gieni do bunkra jakoś nie wsadzili, tylko tą, że to tą chciała zabić tą Niemkę. No i stałyśmy nago prawie... Znaczy nie nago, bo w sukieneczkach, bo tam miałyśmy nie te pasiaki, tylko takie suknie, takie cywilne. Ale stałyśmy na mrozie 3 godziny. Powiedział: <span style="font-style: italic;">Chcecie na powietrze, to dzisiaj, ale w styczniu.</span>
    </section>
    <section>
        <time>13168</time>No i nie wiem. Przyszłyśmy takie sko... Stałyśmy, tośmy nie mogły później, jak nam już kazali iść stąd, myśmy nie umiały chodzić, skostniały. Ale proszę sobie wyobrazić, że nikt nie zachorował po tym. Nie wiem, czy już takie. Aż żeśmy się same dziwiły. Znaczy były tam gorączkę, to, ale nie zachorował tak, żeby umarł. O tym mówię w tym sensie. Ale mówimy: <span style="font-style: italic;">Boże!</span> No i przetrwałyśmy. To jeszcze było w tym styczniu. Luty, no i w końcu ewakuacja w kwietniu dopiero była. Już takie byłyśmy wycieńczone, bo to potem ten właśnie, pamiętam, ten ostatni, który przywiozłam do domu, ten list taki... W kwietniu, na początku kwietnia 1945 roku wreszcie opuściłyśmy ten obóz w Wolkenburgu ? (8; 00:00:15) i właściwie po raz pierwszy to miasteczko ujrzały nasze oczy po przeszło półrocznym pobycie. Wyszyłyśmy na ten plac tego obozu, dostałyśmy nowe ubrania, znaczy sukienki, ale cywilne i płaszcze.
    </section>
    <section>
        <time>13254</time>Płaszcze nawet dosyć wszystko porządne, z tym że i na sukienkach, i z tyłu na plecach czerwoną, taką olejną farbą wymalowali nam pasy wszystkie. Więc nas, w naszym tym... Nie wiem, w jaki sposób, bo tak jak już chyba mówiłam, to w tym obozie także były Cyganki. Ale one chyba wcześniej jakoś byli ewakuowane. One były przeważnie z Berlina, ale w jakim kierunku ich ewakuowali to nie wiemy, bo kiedy myśmy wyszły... One mieszkały osobno, tak że my nie wiemy kiedy. A nas obarczono wszystkimi produktami, jakie się znajdowały w kuchni. Ale właściwie chleba tam nie było, tylko były takie zapasy marmolady. No takie rzeczy, dodatki do żywności, jakieś brukwie takie były smażone czy coś, i każda z tych więźniarek została obarczona jakimś pakunkiem z tej kuchni. A ponieważ już tak byłyśmy wygłodzone, więc zaraz to, co kto niósł, to zabierał się do jedzenia w drodze. Więc gdzieś nas zaprowadzono na najbliższy dworzec, to był kawałek. I na razie tutaj był spokój, nie widzieliśmy nikogo na drodze. Wsadzili nas do pociągu. To były takie wagony towarowe, chyba tak po 30 osób było w jednym wagonie i w każdym wagonie były <span style="font-style: italic;">aufsejerki</span>, znaczy te Niemki, które nas pilnowały. Ale ujechaliśmy tylko kilka chyba kilometrów i zaraz był <span style="font-style: italic;">Fliegeralarm </span>i nalot samolotów był. I wszyscy dopilnowywali, znaczy ci Niemcy, wszyscy do schronu. Tam zawsze jeszcze na tych często były jakieś jednostki tego wojska i tak my pod tymi karabinami żeśmy do tych schronów wędrowali.
    </section>
    <section>
        <time>13420</time>I tak to było, dokładnie się działo co kilka minut te naloty trwały i żeśmy... No może nie co kilka minut, ale tak co gdzieś około pół godziny. To gdzieś tam znowu ten <span style="font-style: italic;">Fliegeralarm</span>, znowu do schronu, znowu tamte samoloty słyszeliśmy, że tu wracały, że tam były jakieś chyba i bombardowanie, bo były odgłosy tego. No ale tak się to działo. Ile tam kilometrów żeśmy ujechali, to chyba nie bardzo dużo, bo przez te właśnie ciągle alarmy. I w końcu, w końcu żeśmy jakiś taki był odcinek, że nie wiem, czy uszkodzona była ta stacja, żeśmy pieszo wędrowali gdzieś tam do następnej jakiejś. To była duża odległość, chyba z 10 kilometrów tak nas tam prowadzono. I myśmy szły tak naprzód w tym kierunku, a z powrotem, w odwrotnym kierunku bez przerwy szło wojsko niemieckie. Ale to już właśnie oni w odwrocie byli. W ogóle nas to zadziwiło, że my idziemy powiedzmy do przodu, a oni wszyscy do tyłu.
    </section>
    <section>
        <time>13502</time>I coś tam rozmawiali z tym naszym komendantem, bo ten komendant nasz to był stary taki wojak, taki Prusak jeszcze, pewno za Bismarcka jeszcze tam gdzieś w tym wojsku był. I coś się tam tłumaczył, bo ci mówili mu, nawet mu pokazywali, że po co, dlaczego my tu naprzód. No ale coś się tam tłumaczył. Myśmy o tym nie wiedziały. Bo okazuje się, że on miał rozkaz, że ma jechać i dowieźć nas do Dachau tymi pociągami. A oni pewno mu tam mówili, że to przecież nie ma sensu, że już może koniec wojny, tego żeśmy nie słyszeli. Tak żeśmy się tak domyślały z tego, bośmy nie słyszały. W końcu było tak... Już w końcu znowu nas, doszłyśmy tam. Oni nawet, ci żołnierze tak z politowaniem na nas patrzyli, bo wiedzieli pewno, że to. Tak że nawet rzucali nam tam po kawałku chleba jak tam na za tego. No to ten się tam wściekał, że tego, próbował odbierać, ale no już tam mu się jakoś nie udało. Jeszcze w ogóle nie przypuszczałyśmy, że to już jest taki naprawdę końcowy ten. Chociaż no wiedziałyśmy, że coś się tam już dzieje. Ale tam był tak: albo na jakąś bitwę, co przegrali, albo no nie wiadomo. Dlaczego oni idą w tym odwrotnym kierunku? No i tak. W końcu doszłyśmy... Tylko tak nie pamiętam już, jakie to było miasto, że doszłyśmy i nocleg, bo już na noc, że tam będziemy nocować.
    </section>
    <section>
        <time>13609</time>I to nie wiem, czy to był jakiś taki, czy łaźnia czy... Jakiś dom chyba mieszkalny. Tak z tych pokoi, że takie były dosyć duże pokoje. I korytarze, ale wszystko w <span style="font-style: italic;">verdunku</span>, czyli wszystko było zaciemnione, ten budynek. Aha, nie świeciło się tam światło, bo tak po ciemku i tymi bateryjkami, że będziemy spać na podłogach. Oczywiście tam nie pościelone, ale myśmy też już takie zmęczone po całym dniu. I tak żeśmy, no zanim się oswoiłyśmy z tą ciemnością... No my tam do tego pomieszczenia, gdzie nas położono do spać, już tak żeśmy się to, ale to zawsze jak tam jakieś szpary były w tych oknach i to światło, zresztą się oczy przyzwyczaiły. My tu macamy, a tu u góry natryski są. Boże! Jak myśmy to zobaczyły, to wyobraźmy sobie, że jesteśmy w krematorium, bo tam tak było. No i tak żeśmy zaczęły... Byłyśmy zamknięte tam tym. Jak zaczęłyśmy krzyczeć niesamowicie i walić w te drzwi, no tak przybiegły te esesmanki. I my mówimy, że my nie chcemy! <span style="font-style: italic;">– My nie chcemy tu umierać! </span>Bo mówimy że tego. Oni mówią:
    </section>
    <section>
        <time>13695</time><span style="font-style: italic;">Co wyście?! To jest normalna, gdzie się ludzie kąpią! Tylko tu się już sale, tu są pokoje dla tych robotników.</span> Tak, to był hotel robotniczy. Że tu mieszkają ludzie, a tu jest tego.<span style="font-style: italic;"> – Ale my nie będziemy tu spać.</span> Mówią, że już są wszystkie pokoje zamknięte i my nie. Ona podświeciła, że patrzcie, tu... <span style="font-style: italic;">– No tak, ale widocznie nas żeście skazali pierwsze. Bo przecież my już tyle doświadczenia miałyśmy, że tych Cyganie i wszystko spalili, że nie będziemy tu spać! </span>Żeby nam pozwoliła. No to na korytarzu. No to tam jeszcze w tych było. No i zgodzili się. Tyle że zgodziły się, że całe nasze, ileś tam osób, że nie chciałyśmy, nie wierzyłyśmy. I tak. Na drugi dzień znowu nas tam zaprowadzili na ten dworzec najbliższy i jedziemy dalej. Ale znowu te naloty się zaczęły i w pewnym momencie, zanim ten <span style="font-style: italic;">Fliegeralarm </span>był, wagon się nasz zaczął palić. I wtedy już straszne! Bo tak to były zaryglowane, tak że nie mogliśmy wyjść, jak z zewnątrz ktoś nie otworzył tego. I mimo że tam była jakaś ta <span style="font-style: italic;">aufsejerka </span>w naszym wagonie, ale taka straszna panika powstała, że: <span style="font-style: italic;">Nie chcemy umierać!</span>
    </section>
    <section>
        <time>13782</time>Jak myśmy tam miały siłę, że musiały być niektóre te belki takie, że myśmy te deski jakoś wybiły, jakoś. Później żeśmy się zastanawiały, że jak żeśmy to zrobiły, że potrafiliśmy wybić. No musiały być jakoś naruszane, że otwór z tego wagonu. I że uciekłyśmy. Podobno nie cały wagon. Ja oczywiście tam pierwsza ze swoją siostrzyczką, ale ponieważ miałam nieodzowne te, które tylko zawsze się mną trzymały, jak mówiłam... To były dwie dziewczyny z Krakowa: Hanka i Kamila, studentki już, dużo starsze. No i tu jeszcze z Cieszyna, i ta nasza Gienia, którą żeśmy wychowywali, jedna. I wszystkie za mną! Ja wyskoczyłam. I teraz co robić? Wyskoczyłyśmy na ten. Ja mówię: <span style="font-style: italic;">No to co robimy?</span> Ja mówię:<span style="font-style: italic;"> Uciekamy.</span> No ale gdzie? W którym kierunku? Nic nie wiadomo. No i las widzimy na tego. No to już tam ten <span style="font-style: italic;">Fligeralarm</span>, do schronu wszyscy! A my ile siły w tych! Bo to jakaś mała była miejscowość, tylko ten dworzec taki, i my prosto tak do tego lasu! No to był kawałek, ale w ogóle to człowiek nie pamięta w tych nerwach, jak to. I całą tą szóstką. No to na ogół byłyśmy młode, wszystkie jeszcze sprawne, dopadłyśmy tego lasu. Boże! No to już szczęście.
    </section>
    <section>
        <time>13876</time>Nareszcie na wolności. No bo co wyobrażałyśmy sobie. Usiadłyśmy chwilę, oczywiście odpoczęłyśmy. Rosa taka była. Aha, i gdzieś tu tego. Jedne tu siedziały, a myśmy tam, nie pamiętam które, to ja dowódczyni, wyszły żeby tu w głębi lasu, żeby tu zbadać. Może jakiś strumyk czy wody, bośmy takie z tej drogi były i zmęczone i tu tym wszystkim. No więc one... Tam taki coś woda jakaś, strumyczek, no nie wiadomo co to było. Wody było troszkę czy to to było już jeziorko, no w każdym razie do tam poszłyśmy. Ale już po drodze widzimy, że pełno jest żołnierzy niemieckich. Ale to już byli dezerterzy, którzy już uciekli z wojska i się ukrywali. No więc my dwie – dwie umiałyśmy, ja i ta Krystyna z Cieszyna, perfekt po niemiecku. Udawałyśmy, że takie jesteśmy ze Śląska, bo przecież Ślązacy to wszyscy umieli. Ze Śląska jesteśmy, że byłyśmy na robotach. To już żeśmy sobie... No bo co robić? To ja powiedziałam: <span style="font-style: italic;">Uciekłyśmy z pracy. </span>No bo masę było takich na robotach. –<span style="font-style: italic;"> Jesteśmy na robotach</span>.
    </section>
    <section>
        <time>13957</time><span style="font-style: italic;"> Nasze miasto, miasteczko zostało zbombardowane i nie uciekłyśmy, tylko nie ma, zniszczone i idziemy</span>. Bo przecież nie było tam jakiejś komunikacji. I tak żeśmy, że taka będzie wersja naszego... Tu byłyśmy płaszcze. Bo wszystko przeszkoda był ten numer. Bo tak: włosy to już odrośnięte były troszkę, tośmy tam już pozdejmowały te swoje turbany, tak że... Aha, jeszcze jedna ważna, ponieważ jak mówiłam, że z tyłu nam namalowali te Sztrajfy. I tak się zdarzyło, że Hanka, ta jedna z Krakowa, to pracowała w <span style="font-style: italic;">Nähstube</span>, w szwalni i miała nici i igły przy tym. No takie szczęście! No więc pierwszy ten etap, jak żeśmy tam usiadły w tym lesie, tośmy ze pozaszywały te Sztrajfy. Czyli tak to się nałożyło na to, tu każda płaszcz to tam miała jakieś zszycie, w sukience też. No żeby to nie było widać, że my jakieś tam z karnego obozu. No wszystkie te Sztrajfy i tam w tym żeśmy się jeziorku umyły, odczesały, bo tam grzebień i to wszystko to sobie zabrałyśmy ze sobą, co mieliśmy. No już takie, teraz tylko, gdzie my jesteśmy, jak szybko do tej Polski dojdziemy?! W którym kierunku? Nie mamy pojęcia! No i tak już tam zobaczyłyśmy. Ci żołnierze nawet nie reagowali na nas. Jedne kobity były, ale idą po cywilu ubrane. Sześć nas było, to nawet jakby tam który chciał... Żeby im tam nie w głowie jakieś gwałty jako oni sami byli ledwo żywi.
    </section>
    <section>
        <time>14059</time>I tak poszłam, poszłyśmy z tą Kryśką, a ona jeszcze bardziej, w ogóle ona to już bezczelna była! Ja jeszcze też byłam odważna, ale ona to... Krysia Skompa się nazywała. Właśnie w Krakowie ona już też studiowała, ale w ogóle była z Cieszyna. I przychodzimy: ? (8; 00:14:37:00), no że tam jesteśmy robotnicami ze Śląska i tak, że zbombardowali nam ten Wolkenburg ? (8; 00:14:46). Nie mamy gdzie mieszkać i tak idziemy. Kawałek żeśmy tym pociągiem podjechały. No i tak nie wiemy w ogóle, gdzie my tu teraz jesteśmy! Jak to daleko do tego naszego Śląska? A to oni mapę, proszę, <span style="font-style: italic;">bite, bite</span>, tu mapa. Rany boskie! My patrzymy, a my tu. Boże, chyba jesteśmy... Weiden to miejscowość była najbliższa. To było tam na granicy już, blisko granicy francuskiej! My mówimy: Boże! To kiedy my tam dojdziemy do tego? I w ogóle, jak to w takich warunkach, bo przecież jeszcze Niemcy są, nie koniec wojny. No już entuzjazmu troszkę żeśmy przygasły.
    </section>
    <section>
        <time>14142</time>Na tej mapie – pożyczyłyśmy od nich – dziewczyny zobaczyły, gdzie my jesteśmy. No myśmy myśleli, że to tuż, tuż, co to tam, jakoś tam dojdziemy. No ale trudno, jest jak jest. Oni też. My mówimy, czy nie mają coś do jedzenia, ale nie mieli też. Suchary tam najwyżej jakieś dali nam, a co innego mieli to każdy dla siebie. Mówimy nie ma no. Co robić? Noc się zbliżyła, więc my na te płaszcze, takie dosyć miałyśmy cieplutkie. Sześć nas było no więc... Tylko tak: najzimniej... To był początek kwietnia, ale było tak zimno w nocy, bo to jeszcze jak rano żeśmy się obudziły, to mróz był na tych wszystkich, na ziemi tak jeszcze białe. A w nocy było tak zimno, że my tylko na zmianę, te z brzegu odporniejsze, a te do środka! I tak dosłownie jedna w drugą wtulona, nogami, rękami i swoim tym ciałem żeśmy się grzały. I te swoje płaszcze żeśmy pozdejmowały i żeśmy się tak przykryły, otuliły, bo tak lepiej jest, żeby tak jako przykrycie. I tak spędziłyśmy chyba ze trzy nowe. W dzień było dosyć ciepło. Tośmy, tam już kiełkowały różne trawki, to, wszystko żeśmy to jadły. Jeszcze tam jakieś...
    </section>
    <section>
        <time>14238</time>Aha, marmolady, jedno wiaderko marmolady, no to co żeśmy niosły, ale tym się człowiek nie nasyci. No to znowu żeśmy gdzieś do tych żołnierzy wędrowali, no to jak przyniosła tam jedną tą tego suchego chleba, no to tak żeśmy po okruszynkach jadły. Ale mówimy tak... I te noce! Już żeśmy takie były wyziębione! W dzień było nawet dosyć ciepło, w słoneczku żeśmy się wygrzewały. Ale co robić? Co robić? W końcu mówimy, bośmy myśli... no jakoś w końcu coś się tu... Aha, no i w końcu odgłosy ciągle, że te ciągle gdzieś te bomby spadały i że tego. No mówię, wreszcie się to może uspokoi albo... Oni też nic nie wiedzieli. Od tych żołnierzy żeśmy, nie wiedzieli, bo oni nawet już podobno dosyć długo się tam ukrywali, się przemieszczali, bo nie chcieli iść do niewoli. Bo my z kolei, że to zrzuca. Ale jeszcze wszyscy byli w wojskowych tych. No i w końcu ja już mówię tak: Nie ma co, musimy wyjść! Obojętne. Jesteśmy po cywilu. Co nam zrobią? Przecież nas nie... Powiemy i ta nasza gadka jednakowa: uciekłyśmy z tego zbombardowanego Wolkenburg ? (8; 00:18:28). No i idziemy.
    </section>
    <section>
        <time>14319</time>Tam pukamy do takiego gospodarstwa. Duże dosyć, wszędzie dosyć tak. Ale wszędzie tam spojrzeli, no i że Polki, no to musiałyśmy mówić, że Polki, bo przecież ze Śląska te nie umieją mówić po niemiecku. No i mówiłyśmy, że na robotach żeśmy byli zabrani. Aha, a my dwie... To jeszcze tak żeśmy mówiły, że my jesteśmy <span style="font-style: italic;">Volksdeutsche</span>, znaczy ja i Kryśka. A one, bo tak jak mówię, nas tam zagadali, a te mówią, że nic nie rozumią, no to że one są Polki, a myśmy były folksdojczki, tylko taka czwarta kategoria tych, z tą Krystyną. No ale nikt nas nie chciał wpuścić. Tylko nam tam... Też, że chleba nie mają, no to nam tam dali ziemniaków gotowanych albo ? (8; 00:19:25) to jadłyśmy. Co kto dał, to dał takiego. Ale nikt nas nie chciał przyjąć. Może jakbyśmy były pojedynczo za tego. Oni sami tak byli wystraszeni. W końcu tylko tak pytali się: <span style="font-style: italic;">A kto tam zajął już ten Wolkenburg</span> ? (8; 00:19:45)? Czy Amerykanie – bo front szedł z dwóch stron – czy Rosjanie?
    </section>
    <section>
        <time>14398</time>I tak żeśmy... Jak żeśmy mówili, że Amerykanie, to jakoś nie reagowali na to i nic nam nie dawali. A jak myśmy mówili, że Rosjanie, to tak byli wystraszeni, że ci nam dawali. No ale trochę już żeśmy tam zaopatrzyły, zjadłyśmy, co tam było, te ziemniaków, czegoś. Ale noc się zbliża, mówię: <span style="font-style: italic;">Boże, gdzie znowu będziemy spać?! </span>I w końcu tam do jakiegoś gospodarstwa żeśmy doszły i prosimy, żeby nas na nocleg, bo już ciemno. A on mówi, że w do domu nie, bo tyle jest, że krewnych tu też przybyło, co uciekają. No nie ma. Chyba że w chlewie byście cieplutko? A my: Bardzo dobrze! Żeby tylko ciepło było! A on mówi: <span style="font-style: italic;">Dobrze</span>. No i ze świnkami. Dużą miał widać tam hodowlę, to świnkę. Trzeba powiedzieć porządnie, bo to Niemcy pani wie. Mówimy: <span style="font-style: italic;">Dobrze, dobrze</span>, żeby tylko. Czy nam pościeli coś? –<span style="font-style: italic;"> Tak, słomę mam, pościelę wam</span>. I tego. Patrzymy, a tamte świnki... Tu mówią nie mam, ale mają ziemniaki gotowane, ugotowane, cieplutkie. To wzięłyśmy tych ziemniaków takich świeżo ugotowanych, powybierałyśmy tym, bo większość to był brukiew i tam mieli inne jakieś chwasty, co się dawało tam tym świnkom. A te ciepłe żeśmy wszystko powyjadały tym świnkom! One tam chrum, chrum, a my spałyśmy, wyspałyśmy się po królewsku. Ale później następny etap.
    </section>
    <section>
        <time>14502</time>Znowu żeśmy tam po tej prośbie chodziły też. Ale znowu noc się zbliża. No nie ma, nikt nam nie chce... A patrzymy, były te szklarnie takie, ale tam no nic jakoś już nie było posadzone, tylko... Ale to było duże, tak jakoś z daleka od gospodarstwa, tylko te szklarnie. Powłaziłyśmy do tych szklarni, tak, pozakry..., pozasuwałyśmy się tym. No już też było trochę cieplej, chodziło o tą noc. I to była tam druga noc. Trzecia noc. Już jesteśmy, bo idziemy ciągle naprzód tam. Ale już widzimy zaczyna się jakieś miasto, bo tu to było tak jakby, nie wiem, wieś czy w każdym razie przed tym, same takie małe domki gospodarcze. A tu już jest miasto. No i tak idziemy, takie i teraz gdzie tu, mówię, zapukać i co? Ale tak żeśmy trafiły... Aha, bo jeszcze żeśmy się zorientowały, że ci bogaci jak tak byli, to w ogóle nas odpędzali i nam nikt nic dawał. Tylko biedni nam dawali ci. I tak, i taki jakiś domek był. Nie taki wielki, taki widać był jakiś bogaty, tylko taki biedny. Mówię, to pójdziemy do tego domku, bo żeśmy się zorientowały, że biedni nas więcej żałowali. I przychodzimy, kobieta tam wychodzi. Taki domek miała taki dwupoziomowy, była tam jakaś góra. I taka no, pyta się. My tam znowu po niemiecku i tą gadkę naszą opowiadam. <span style="font-style: italic;">O</span> – ona tak kiwa, <span style="font-style: italic;">biedne, biedne. No to chodźcie do środka.</span> No i my tego... Oczywiście sukienek nie, bo Sztrajfy też były zaszyte na sukienkach i wyrozbierałyśmy się.
    </section>
    <section>
        <time>14616</time>I mówi tak: <span style="font-style: italic;">No co ja wam tu zrobię? Nie mam ziemniaczków, ale może tam jakieś te krupy, coś tam takie miała. To bym wam coś ugotowała, jak byście poczekały</span>. A my: <span style="font-style: italic;">Bardzo chętnie, bardzo! </span>Tak żeśmy nie... Dawali, nas częstowali, ale – mówię – takiego gorącego to już nie jadłyśmy parę dni. A ona... I te dzieci takich małych miała chyba czworo albo pięcioro i te dzieci się tak pałętały. <span style="font-style: italic;">– Mąż jest w wojsku na wojnie</span>, a ona tu sama z tymi dziećmi była. I mówi: <span style="font-style: italic;">Chciałybyście się umyć? </span>A my mówimy: <span style="font-style: italic;">Tak.</span> No to poszłyśmy. Taka ta łazienka tam była. No oczywiście sukni nie zdejmowałyśmy, ale tu ręce, tego, poodświeżałyśmy się. Usiadłyśmy, a ona tą zupę już tam gotowała dla nas. Taki kastrol duży. Nakryła obrusem, ustawiała te talerze, przyniosła te wazy takie dwie.
    </section>
    <section>
        <time>14683</time>A tam mówi:<span style="font-style: italic;"> Dzieci już nakarmione moje już tam w tej kuchni. </span>Kuchnia gdzieś tam odległa była. A my: <span style="font-style: italic;">Boże, pierwszy posiłek na wolności</span>. I tak te umyte, uczesane przychodzimy. Aha, bo jeszcze my na początku nie wiedziały, że taki stół, że będzie nakryty. Do tego pokoju takiego największego i mówi: Siadajcie te krzesła. A my wszystkie zaczęłyśmy płakać. Wszystkie mówimy: <span style="font-style: italic;">Boże, pierwszy..</span>. A ona mówi, że nie wiedziała, co się dzieje, co się dzieje. No przecież nie będziemy, nie możemy jej się wytłumaczyć. Mówimy:<span style="font-style: italic;"> Tak pani, że taka gościnna, taka pani jest dobra.</span> Ona też mówi: <span style="font-style: italic;">Dzieci! Czego ja doświadczyłam w życiu już.</span> I tak mówi. No i tak skąd jesteście, ale to też dla niej to odległe tereny. To mało wiedziała, nawet o Śląsku, o tym. I mówi tak... Ja mówię: <span style="font-style: italic;">No właśnie, i tak chcielibyśmy, jakby pani wiedziała tu gdzieś, czy tu nie ma kogoś, żeby z Polaków tu ktoś mieszkał. </span>
    </section>
    <section>
        <time>14754</time>Bo to było to Weiden, przedmieście tego Weidenu, duże miasto. I ona mówi tak: <span style="font-style: italic;">Wiecie co? Tutaj to są obozy takie. Tutaj podczas okupacji to wszystkich narodowości są obozy i tu i Włosi, i Francuzi, i każdy tam ma swój obóz osobno. I są tam Polki. Nie wiem, ale to same są dziewczyny i przywiezione w ostatnim czasie</span>. Tak myśmy ze pomyślały, że to z powstania na pewno, warszawskiego, bo to było w nieodległym terminie. I mówimy tak:<span style="font-style: italic;"> A to pani nam później pokaże tę drogę, gdzie oni mieszkają? – Tak </span>– mówi –<span style="font-style: italic;"> to tak prawie równolegle do mnie, tylko w lesie też są te różne obozy. To jak zjecie później to pokażę wam drogę i pójdziecie.</span> No to my już mówiłyśmy: <span style="font-style: italic;">No to fajnie, już wiemy co jest grane</span>. No i tak podziękowałyśmy jej, po tego. Wzięłyśmy nawet jakieś adresy, że z Polski, że jak wrócimy do domu, że tak. Bo rzeczywiście, wie pani, to było to takie pierwsze takie wolnościowe spotkanie. Pokazała nam to. To było w gdzieś porze tak poobiadowej, prawda, u niej już. Była to godzina gdzieś może koło piątej tam, jak żeśmy dotarły do tego obozu. Nie tak daleko to było od niej. No i tam już zorientowane. Tutaj tam, jak żeśmy weszli, no to się pytamy. Tu że tu Francuzi mieszkają, tu tego, tu Rosjanie, a tu Polki. I tam przychodzimy i one mówią...
    </section>
    <section>
        <time>14862</time>Oczywiście ich też nie informowałyśmy, że my jesteśmy, bo po prostu bałyśmy się, wiedzieliśmy co nas czeka. Aha, bo jeszcze zanim żeśmy uciekły, to powiedział ten <span style="font-style: italic;">Lagerkommandant</span>, że ktokolwiek ucieknie, a zostanie złapany, to niech liczy na żadną łaskę, tylko będzie z miejsca rozstrzelany. Bo jest stan wojenny i on rozstrzela. Więc liczyłyśmy się z tym. Nie wiadomo, że nawet tym Polkom żeśmy się zastanawiały, czy powiedzieć, że jesteśmy z Oświęcimia. Ale doszłyśmy do wniosku, że nie. Doszłyśmy tam, a tam prawie pusty lagier, nie ma tych dziewczyn. Po pracy i dwie tylko takie. Gdzieśmy tam zapukały, bo to były takie, taki jakby barak i tam tylko te sztuby poszczególne, a tak wszędzie pozamykane, pozamykane w tym pierwszym tym. I tylko jeden otwarte, wychodziły. A one już takie wyfiokowane, wymalowane, że gdzieś wychodzą. I mówimy, że właśnie też, że jesteśmy zbombardowani w Wolkenburgu ? (8; 00:28:40) i tak idziemy do tego. A ona mówi: <span style="font-style: italic;">Ale nie, nie mamy czasu, bo my...</span> Że są umówione na randkę, że idą tam z chłopakami. A ja mówię... A mówię, a tak se myślałam to już może chleba albo coś. <span style="font-style: italic;">– To może coś macie do jedzenia?</span>
    </section>
    <section>
        <time>14950</time>A mówi: <span style="font-style: italic;">No nic. Tutaj zupy to oni takie gotują, że my już tego teraz już same sobie tu gotujemy, ale też nie mamy. Ale w ogóle tak nas, że nie zawracajcie nam głowy, bo my nie mamy czasu.</span> I tak. Już taka godzina też już jest, co już się ten wieczór zbliża. I co tu robić? I wyszłyśmy na ten – to tak tu był rosyjski ten i tak żeśmy na granicy, właściwie bliżej tego rosyjskiego. Już wyszłyśmy z tego pomieszczenia ich, bo to tak każdy ten był ogrodzony płotem, każdy poszczególny obóz. To tacy sami się kręcą jacyś tacy na ruskim, tacy mężczyźni. Ale my mówimy: <span style="font-style: italic;">No rany, co my tu ten? Gdzie tu iść?</span> Aha, jeszcześmy się spytały ich, to powiedzieli... Czy miejsce tu jacyś Polacy. Tak, że są tacy, co na robotach, co tak mieszkają w takich domach prywatnych. To one nam powiedziały: <span style="font-style: italic;">To idźcie tam, bo my jesteśmy tutaj tak jakby pod obóz, my tu nic nie mamy. A jakbyście tam do tych Polaków, co tutaj pracują, co już od lat, to oni wam jakoś pomogą. </span>Tak nas się pozbyły. No i my mówimy: <span style="font-style: italic;">Ale gdzie tu iść? Jak tu się dowiedzieć, jak tu człowiek w ogóle miasta ani nie wie.</span> I tak debatujemy. A tu taki czarny, kręcone włosy podchodzi do nas z tych Ruskich.
    </section>
    <section>
        <time>15042</time>I tak mniej więcej: <span style="font-style: italic;">Wsio wy tu te biedniejki tutaj robicie?</span> A my znowu mówimy: <span style="font-style: italic;">A, zbombardowany i nas tam na robotach z Polski. - Uu, uuu, uuu –</span> mówi – <span style="font-style: italic;">a co by my was pomogli. A Polaczki nie mogą was? </span>Mówimy:<span style="font-style: italic;"> No nie ma tych dziewczyn. – No tak, za kawalerami poleciały. Poczekajcie. </span>Mówią coś tam z sobą, i poszli, coś po tym rusku. Poszli. Przychodzą za chwileczkę. Tam jakiś taki jeszcze inny, starszy. Już nie taki ten czarny. Bo myśmy się go... Mówimy tak, jaki on Ruski, jak czarny. A to tam byli z Taszkientu już tych republik radzieckich. Kola, nawet miał ruskie imię, ale Kola. On był taki najbardziej obrotny. I przyprowadzał tam już tych tutaj z tego. I mówi: Te to są. Rany boskie, może że jakiś szpieg, że tu nas zaraz. I mówi tak: <span style="font-style: italic;">No bo powiedział już ten Kola tutaj, ale tutaj u nas trochę wybyło, to jedną sztubę wam opuścimy. To wy pójdziecie do nas na tego</span>. A no, co mamy już do roboty? Mówię: <span style="font-style: italic;">Idziemy! </span>No i tak rzeczywiście, takie trzy łóżka. Tez jest piecyk tam, to wszystko. Cała sztuba będzie dla was. Wojna – to wszystko powiedział – już się kończy. Jak to długo jeszcze potrwa, już to nas zorientował. Na razie to co możemy wam dawać?
    </section>
    <section>
        <time>15144</time>Nie możecie się... Bo myśmy powiedzieli, że... Nie mówiłyśmy, że z obozu, ale no nie wiemy, czy nas tam będą poszukiwać, bo może nas chcą tak do Polski, bo tak też myśmy byli w takim obozie jak wy skoszarowane. A on mówi: <span style="font-style: italic;">Dobrze, my was będziemy tu dożywiać.</span> Później tak po trochu to myśmy im powiedzieli. Oni nie wiedzieli, bo to nikt nie wiedział, co to jest Oświęcim jak tam był. Tylko później mówiłyśmy, że to myśmy byli w obozie, ale takim karnym, to w innym. To nie tak – mówię. Żeby na ten Oświęcim. Więc oni już wiedzieli, że my się nie możemy ujawnić. Rzeczywiście przynosili nam te zupy, co tam tylko zdobyli do tego jedzenia. Sześć nas było, po dwie żeśmy spały. Jeszcze nawet w tym piecyku tam zapalali wieczorem, żeby. No i tak. Już tam ciągle różni ci przychodzili. No to już nam mówili te wiadomości, już tak wiedzieliśmy naprawdę, że już ta wojna się kończy. I Ukraińcy, bo ukraiński jest bliższy do zrozumienia język, a więc tych Ukraińców przyprowadzali, żebyśmy się tak dogadały.
    </section>
    <section>
        <time>15221</time>Rzeczywiście później to już na wolności, jak człowiek wrócił, ta wdzięczność co mi została do tych Ruskich. Bo się później dziwili, że w tym TPPR-ze, a ja powiedziałam, że myśmy się tak niewdzięcznie wobec nich zachowali. Bo rzeczywiście później zaraz jak opowiem, to myśmy tak później: A, co to, oni już tam, a my tu w lepszych. I oni widziałam, że byli bardzo niezadowoleni i tak se pomyśleli, jakie niewdzięczne te Polaki, że takie fałszywe jesteśmy. No, tak że było... Bo to było na początku, bo myśmy tam były chyba tak w tym ukryciu, że zamykana ta sztuba. Oni mówili, że przez dzień jak naj... Chociaż sami, ale mogą się tu kręcić jacyś z dozoru Niemcy, żebyśmy się bardzo cicho zachowywali. Ale że oni tak są do godzin popołudniowych, później kończą pracę, to później możemy już się porozumiewać. I wszystko nam rzeczywiście. Co mogli, to nam dostarczali.
    </section>
    <section>
        <time>15284</time>Tą zupę, co ugotowali. Nawet sami, co se tam upitrasili, bo oni robili se te, jak to te, bliny tam. To sobie gotowali te ruskie takie różne. No tak nas naprawdę serdecznie ugościli. No i to było ze 2 tygodnie i później... A my nic, tylko tak, jak już chyba powiedziałam, że każdy tam miał jakieś marzenie, a my, że na wolności, żeby sobie te kluski śląskie ugo<span style="font-style: italic;">tować. I mówi: </span>A co do tego potrzebujecie? – No ziemniaków – bo chleb było tam niemożliwe – <span style="font-style: italic;">ziemniaków, mąki i taką tarkę.</span> No wytłumaczyłyśmy, żeby to utrzeć. U, z tą tarką było najgorzej, no bo tam. A gdzieś tam jakąś taką przywieźli. Nawet przynieśli takie grube szkło, bo oni mówią... I to jakieś mieli zabezpieczone, to trzymanie, że oni sobie ucierają, tu takie było, że to lepiej jak na tarce i rzeczywiście. I tak mówiłyśmy: No, to jutro sobie gotujemy na tym piecyku. Przynieśli nam ten gar, my tam już wszystko miałyśmy: wodę, sól, wszystko. I zrobiłyśmy se te kluski. Nawet jajko przynieśli skądś! Nie wiem, czy to nawet nie ptasie jakieś były jajka. Ale te jajka, to już żeśmy mówimy: <span style="font-style: italic;">Nie, to jajko, to się będzie trzymać.</span> No, i zrobiłyśmy sobie te. Bo mąka była ziemniaczana też dostarczona. Była taka, bo do tego potrzeba trochę. I tę mąkę... Więc tam robimy już, że jakąś deskę nam zrobili a' la stolnicę. Zrobiłyśmy sobie te kluski, już uformowane, woda się gotuje na te kluski, na tym piecyku wrze, my już tam zgromadzone, a tutaj <span style="font-style: italic;">Fliegeralarm</span>!
    </section>
    <section>
        <time>15401</time>Wszystko do schronu! Bo to kilka razy – to nie mówiłam – w ciągu dnia to było. Oni chodzili do schronu, a myśmy nie, tylko cichutko żeśmy siedziały. Ale to my mówimy: <span style="font-style: italic;">Nigdzie się nie ruszamy</span>. I tam jeszcze on ogłasza, że nadchodzą ciężkie, będzie bombardowanie. Że bezapelacyjnie nikt nie może zostać, bo prawdopodobnie może być całkiem z powierzchni zmiecione. Ale nam już tam nic, kluski się gotują. Kluski się ugotowały, cicho. Rzeczywiście, bo nieraz to pół godziny ten alarm, a wtedy tak jakoś długo, bo to słychać było gdzieś tam na obrzeżach te bomby takie. Ale nas tam nic nie interesuje, tylko tyle żeśmy już przeżyły. Kluski się ugotowały, wszystko my zjadłyśmy, dali na... Oni nam jeszcze, było tam, przynieśli nam już rozpuszczonego jakiegoś tłuszczu, żebyśmy sobie... To był nawet taki tłuszcz z mięsem jakimś, nie pamiętam, takie szczątki. Więc tak rozkoszowałyśmy się. Ten alarm nadal trwa, a my mówimy tak: <span style="font-style: italic;">A tam, kichamy, teraz wychodzimy! </span>Wychodzimy na tego, a tu słychać jadą takie pojazdy, już bardzo blisko. A my stoimy na szosie przy tym wszystkie w szóstkę. I jadą. Przyjeżdża pierwszy czołg. Patrzymy: gwiazdy. A myśmy też się bały. Wolelibyśmy, żeby Amerykanie jak Ruscy. I patrzymy, a tam gwiazdy.<span style="font-style: italic;"> Uuuu</span> – mówimy – <span style="font-style: italic;">to Ruscy.</span> Ale Kama mówi: <span style="font-style: italic;">Co wyście? To jest nie to. Ruskie to przecież inne gwiazdy. Tu jest dużo gwiazdek.</span> Bo oni wie pani, jakie mają. Tu jest dużo gwiazdek, to nie, to nie Ruscy.
    </section>
    <section>
        <time>15514</time>I tak po polsku to mówimy. Ten pierwszy czołg nadjechał zwiadowca i stanął, bo przecież patrzy, jakieś baby tu stoją. I tak prawie to ostatnie zdanie ktoś usłyszał, znaczy jak otworzył tę klapę, usłyszał... I ona mówi tak, Kama mówi: <span style="font-style: italic;">Nie, to nie Ruscy. To Amerykanie. </span>A tu ta klapa się otwarła i po polsku mówi:<span style="font-style: italic;"> Tak, Amerykanie!</span> I tak żeśmy trafiły, że z Chicago był żołnierz z polskiej tej generacji. I wychodzi. Za nim ten czołg, tam wszystko się zatrzymało. <span style="font-style: italic;">– Co wy tu robicie?</span> A my mówimy: <span style="font-style: italic;">A, zbombardowani jesteśmy tu</span>, <span style="font-style: italic;">z Polski. – I co wy tu tak stoicie?</span> Mówimy: <span style="font-style: italic;">No nie, my tu mieszkamy. A gdzie? Pokażcie który. My tu zajmujemy dopiero ten Weiden.</span> No to zapamiętał se jakoś, zaznaczył na tym bloku kredą jakieś tam znaki zrobił, że my tu mieszkamy.
    </section>
    <section>
        <time>15586</time><span style="font-style: italic;"> – No to idźcie teraz tam tego. Nie wolno wam wychodzić. My tu jutro do was przyjdziemy.</span> Janek mu było na imię temu. Mówi:<span style="font-style: italic;"> Tak, Chicago, za tego fajnie. Czekajcie na nas, jutro będziemy. </span>Powiedzieliśmy, że zaraz ta nasza druga sztuba zaraz jak wejdzie. Na drugi dzień rzeczywiście. No i zajęli tą. Rzeczywiście tam w obozie naraz pierwszy, ale gdzie tam! Później już, jak powiedzieli, że Amerykanie, to wszyscy tam ruszyli na miasto, z tych wszystkich obozów. Aha, jak żeśmy wyszły jeszcze, to spojrzeliśmy na to Weiden, na całe miasto, a całe miasto było pokryte, dachy białymi prześcieradłami, że się poddawało. Na znak poddaństwa, że było to. Bo to z daleka było, myśmy tak byli tu na tym uboczu. I tak rzeczywiście, no na drugi dzień... Oni powiedzieli, że tak nie w godzinach rannych się spodziewajcie, tylko później, że na pewno przyjdzie ten. Bo tak mówi, że Polak, że tam takie. I przyszli w trójkę do nas. Ale tak, myśmy też, no obrusu oczywiście nie miałyśmy, ale też żeśmy wysprzątały tą sztubę, grzecznie siedzimy, że tego. A oni przyszli, usiedli sobie i nogi na stół! Że zmęczeni, bo dzisiaj...
    </section>
    <section>
        <time>15670</time>My mówimy: <span style="font-style: italic;">Ale chamy. Co to za zwyczaje?</span> No nic. Aha, bo z paczkami unrowskimi przyszli. Paczki tak tego, myśmy grzecznie, ale tu po cichu mówimy tak. <span style="font-style: italic;">– Panie wybaczcie, u nas jest taka potrzeba, że żołnierz tylko w ten sposób odpoczywa, nogi tak.</span> Bo widzieli, że myśmy tam zaczęli szemrać. Tam jeden najlepiej umiał po polsku. Ten jeden tam coś w ogóle, a ten drugi taki... Bo to też byli z pochodzenia, wszystkich przyprowadził Polaków, ale to już takie, co nie umieli mówić. I mówią: <span style="font-style: italic;">Nie martwcie się, my o wszystko o was zadbamy, za tego</span>. I już im żeśmy opowiadali, że jesteśmy z Oświęcimia. <span style="font-style: italic;">– A co to Oświęcim?</span> Oni nic nie... My mówimy, że to, to... Powiedzieli: <span style="font-style: italic;">No nie przesadzajcie. </span>Mówię, że tam ludzi palili. <span style="font-style: italic;">– Nie słyszeliście?</span> A że my im bajki opowiadamy. <span style="font-style: italic;">– No to już</span> – mówimy –<span style="font-style: italic;"> no cóż mamy.</span> Ale wierzą, nie wierzą, że tego. –<span style="font-style: italic;"> My Was już weźmiemy pod opiekę.</span> I że będą nam te paczki dostarczać. Ale te paczki pierwsze, bo to w Polsce też były unrowskie, jak później żeśmy przyjechały, ale dla nich to były zupełnie inne, znaczy lepsze. Bardzo dużo mięsa, ale to mięso było tak w większości robione na słodko. Nie wiem dlaczego. Wie pani, że nie bardzo nam to smakowało, ale w każdym razie było bardzo kaloryczne to wszystko.
    </section>
    <section>
        <time>15765</time>Już później nam ten chleb przynosili wojskowy. Ale mówimy też, żeby tak... I tak, i wtedy myśmy z tymi Ruskimi zerwali kontakty. No bo już przychodzili, myśmy z nimi nie chcieli tam bardzo rozmawiać. Ale to dopiero tak po latach mi to wszystko przyszło. Ci Ruscy... Zaraz, bo jakoś później, że tu oni... Aha, że ich tam, tych ruskich było kilka tych baraków i oni ich tak jakoś, że ci Amerykanie, że oni wyprowadzili... W naszym tym bloku było mało i że w naszym już ci Ruscy nie mieszkali, tylko my i jeszcze takich jakichś tam różnych narodowości było. Ale w każdym razie wiem, że ci Ruscy tam... A dlaczego? Powiedzieli, bo Ruscy pierwsze odjadą tu z obozu do Rosji. Że transport się szykuje, znaczy już ci, bo to przecież oni byli sojusznikami. Że przyjeżdża już w najbliższych dniach i że pierwsze Ruscy odjadą stąd. No i tak. Oni nas, a myśmy no takie...
    </section>
    <section>
        <time>15840</time>On nam później nawet powiedział, ten Kola, że tak, że nie spodziewali się, żeśmy tak nimi pogardzili! Ale nie, no przepraszałyśmy niby, ale tego. No i jeszcze później, za kilka dni znowu się tam... Oni chyba powiedzieli... To tam był, to nie był obóz oflag, tylko obóz takich podoficerów jakichś, też Polaków. Przeważnie byli z poznańskiego, wiem. I oni tam do nas też dotarli tacy – pewno to też nie byli tacy młodzieńcy, tylko tacy wojskowi, ale wszyscy udawali to już takich – podrywać nas! Bo to każdy, każdy był kawaler, a to wiadomo było, że to już w tym wieku na pewno żonę miał. I też strasznie za tego. Pamiętam pierwsze jeszcze takie, że oni se ślubowali w boje, że jak pierwszą Polkę spotkają po tym, to umyją nogi. I wodę... Takie głupie ślubowanie. I wiem, że... No to pierwszą. No to której będą? No to mnie. No najpierw sobie umyjemy, że ta woda była czysta. I później Kamę znowu żeśmy my wystawili. Ona taka była fajna dziewucha, no i te nogi przyszli. Tam o! Już tyle tych starających się było do nas. I oni też tam, co mogli to 9; 16.15… Oni znowu z ubrania nam coś żeby.
    </section>
    <section>
        <time>15941</time>No i tak, już wszystko tam. Aha, jeszcze jedna bardzo ważna. No i tak. Tu nam poznosili tak... Bo to wtedy jeszcze nawet w Polsce ani przed wojną nie było u nas sztucznych... To były nie nylony. Pierwsze rajstopy to był perlon, się nazywał. I oni nam te... To gdzieś tam obrabowali widocznie czy coś, że przynieśli nam całe pudła tych perlonów! Później tak: i bielizny, i buty różne! To numery nam przynosili, wymieniałyśmy, brałyśmy se. Tylko nie miałyśmy sukienek. Widocznie tam nie było albo w ich tych nie było jakichś magazynów czy sklepów z tymi sukienkami, zresztą każde... I my mówimy:<span style="font-style: italic;"> Co tu robić?</span> A my tylko w tych obozowych ciągle w tych sukienkach! Takie były dosyć ciepłe nam dali te sukienki, a tu już maj się robi. Ciepło się zaraz później zrobiło! Mówiłyśmy: <span style="font-style: italic;">Boże! </span>Jak tam w lesie byłyśmy to takie mrozy, a tu taki upał, że na plażę już tam gdzieś można było chodzić. I mówimy: <span style="font-style: italic;">No Boże kochany, żeby jakoś były te sukienki</span>. A Hanka umiała szyć, ta z Krakowa, i mówi: B<span style="font-style: italic;">oże, żebyśmy chociaż materiał miały, to ja bym Wam pokroiła i w ręku sobie uszyjemy coś.</span> I tak się pytamy. A myśmy na to miasto jakoś tak... Po prostu tak bałyśmy się, bo ciągle śmy się bały o te numery. Bo to ciągle była, jeszcze nie była wojna, jeszcze niemieckie te, jeszcze nie była zakończona. I w końcu mówimy do tych takich tych naszych żołnierzy, że gdzie tu jakiś, już nie chodzi nam o sukienki, żeby ten materiał jakoś zdobyć. O, że jest tam taki ten dom towarowy, jak to dawniej. <span style="font-style: italic;">Tam</span> – mówi – <span style="font-style: italic;">chodzą ludzie, że tam całe bele jakieś materiału.</span>
    </section>
    <section>
        <time>16066</time>No wszystkieśmy się wybrały, bo to daleko tam do tego. Przychodzimy. Z tych półek rzeczywiście tam na piętrze całe tam materiałów bele, ale wszystko już nie leży na półkach, tylko pozrzucane na podłogę. Czyli powybierane już chyba to, co się tam podobały im, a pozostawione to. I raczej to takie wełniane, ciężkie. Czy tam wełna, nie wełna, ale te grube materiały. I tych na te letnie sukienki nie ma. W końcu tam każda szuka. Każda, bo to tak takie szukanie, że się stało, a tu się grzęzło w tych belach, żeby szukać po tego. No to mówię: <span style="font-style: italic;">Rozmieszczamy się, każda szuka gdzieś, żeby znaleźć jakąś belę.</span> No i w końcu ta woła jedna: <span style="font-style: italic;">Jest tu! Taki piękny, niebieski jedwab!</span> Znaczy taki tu był matowy, a pod spodem taki nabłyszczany.
    </section>
    <section>
        <time>16121</time>U! Zaraz żeśmy tam pobiegły. I ciągniemy. I ciągniemy tu, bo to siłę, żeby tam spod tych innych bel. Ciągniemy, ciągniemy i dużo, bo to... – <span style="font-style: italic;">O, fajnie, tyle tam metrów!</span> Bo to tam ze 3 metry trzeba na tego. I w pewnym momencie z drugiej strony też ktoś ciągnął. Bo to taki był wielki ten obiekt i tak, że już to wyszło na powierzchnię, ta końcówka, ale z drugiej strony tam jest jakaś tama, że dalej to nie idzie. Patrzymy, a tu jakiś chłop to (9; 00:20:00) tam też zaczął ciągnąć. Tylko on miał mało dopiero. I mówimy, ja po niemiecku mu mówimy, żeby puścił, żeby tego, że my dziewczyny, że chciałyśmy se uszyć. A on tak patrzy. Tam te nasze po polsku do nas.<span style="font-style: italic;"> – A skąd wy jesteście? </span>– po polsku.
    </section>
    <section>
        <time>16182</time>A my mówimy:<span style="font-style: italic;"> Z Polski. – No to wiem, że z Polski, ale z jakiego miasta?</span> A ja mówię:<span style="font-style: italic;"> Z Sosnowca. – Ja jestem z Sosnowca</span>. Ja mówię: <span style="font-style: italic;">Tak? No to niechże nam pan puści. – Oczywiście, że wam puszczę!</span> I tak właśnie, że całą belę żeśmy... To było tam dużo, 30 metrów. I one... Już żeśmy się... On tam powiedział już, gdzie mieszka tutaj, ale my nie, no bo my już ten materiał zdobyłyśmy, że idziemy.<span style="font-style: italic;"> – Ale to odwiedźcie mnie, bo ja mam dużo tego, ja jestem zagospodarowany. Już tych moich gospodarzy</span> – bo on tam miał gdzieś pokój przy gospodarzach – o<span style="font-style: italic;">ni uciekli, całe mieszkanie mam. </span>No i powiedział jak się tam jego <span style="font-style: italic;">Strasse </span>nazywała, numer. Mówimy: <span style="font-style: italic;">Dobra, dobra, jutro cię odwiedzimy.</span> A poszliśmy. Hanka zaraz całą noc kroiła te sukienki i każdej tam przypasowała. I każda już tego... A nici to tam były do zdobycia. Nici, igły wszystko żeśmy miały. Szyjemy po całych dniach! Tylko Hanka przymiarki robi i na drugi dzień każda prawie w sukience jesteśmy. No już taki skroiła tam bez kołnierzyka, wszystkie takie letnie, to znowu nie było takie. No i zaraz Kryśka mówi: <span style="font-style: italic;">Idziemy go odwiedzić</span>. Kryśka to ta z Cieszyna. Mówi: <span style="font-style: italic;">Chodź Marycha, idziemy odwiedzić go. </span>Zobaczymy jak mówi taki zagospodarowany. No i rzeczywiście przychodzimy. No nie wiem tam było jakieś wielopokojowe, ale dwa pokoje to były jego. Boże! Od podłogi do sufitu już zrabowanych różnych towarów.
    </section>
    <section>
        <time>16286</time>Jedna ściana cała maszyn do szycia, druga przeróżnych rzeczy! Kryśka mówi: <span style="font-style: italic;">Ale złodziej, ale tego. </span>I w końcu on mówi: <span style="font-style: italic;">No to co? Jaką kawkę pijecie? </span>Jaką do tego? Wszystko widocznie. Poszedł do kuchni, poszedł nam niby zrobić tą kawkę, a Kryśka mówi tak: <span style="font-style: italic;">No zaraz zobaczymy, co on tu w tych szufladach ma</span>. I Kryśka patrzy: <span style="font-style: italic;">O jest, patrz, komplecik do manicure. Zaraz mu tu.</span> Ja mówię: <span style="font-style: italic;">Kryśka, rany boskie, w goście żeś przyszła i kradniesz? Przecież my jesteśmy na wolności</span>. Mówi: <span style="font-style: italic;">A co on zrobił? Przecież on też okradł. Co to jest jego? A daj spokój. Nie ma co tego. </span>No to wzięła to, co tam jeszcze. Pochowałyśmy to, bo tam nie miałyśmy nic. Kryśka za koszulę wszystko kładła, same tam drobne przedmioty były. A to on taki prosty chłopak był. Ale czym mógł nas tam ugościć. Ale myśmy już takie... Później, jak już żeśmy tam mieszkały, to później nawet ci oficerowie to już przyprowadzili tych, co się zajmował już emigracją do Ameryki i że tego, żebyśmy do Polski... To już było później, jak podpisany już był pakt, że już się wojna skończyła. Wiem, że wtedy zabawa taka była! Wszystkie narodowości bawiły się! Szaleliśmy całą tą noc. Dziewiątego, tak? 8 maja? <span style="font-weight: bold;">Tak.</span> 8 maja był. I wtedy no Boże! Szaleństwo! Cały ten obóz szalał. Całowaliśmy się! Wszystkie narodowości! Zapraszaliśmy się do siebie! Ale zaraz po tym do nas przyszli, że tu, że Polska to nie można wrócić do Polski, bo Polska to będzie komunistyczna.
    </section>
    <section>
        <time>16406</time>Żeby przejazdy, to na te transporty się nie szykujcie. Że do Kanady. Do Kanady, do Kanady. Ja mówię: <span style="font-style: italic;">Niech się wypcha. Ja chociażbym stąd pieszo, to i tak pójdę do Polski. Ja nigdzie nie jadę tam. </span>Ale tam część z tych naszych... Znaczy z moich nie. No Hanka z tą została. One do Kanady pojechały, te z Krakowa właśnie. Ale zaraz. Tak, bo Gienia wróciła, ja, no z tej naszej szóstki. Okazało się, że też tak uciekły, jak my z transportu, tylko no z innej tam... Aha, a reszta tego dowiózł ten podobno. Tośmy się już później w Polsce dowiedziały. Ten nasz komendant. Doprowadził tą resztkę do Dachau. Aha, i po drodze dwie osoby zastrzelił z tego. Tak powiedział, że te co złapał. Tak jak nam przyrzekł, że jakby nas złapał, to jeszcze w ostatniej chwili bylibyśmy zastrzelone. Dwie osoby: z Radomia jedna dziewczyna. Już tuż na wolności prawie. Tak powiedział, że wyrok wykonał, pod drzewo gdzieś tam podstawił i zastrzelił. I że podobno – ale te opowiadały, co dotarły z nim, tu jak żeśmy się spotkały – że dotarły, to tamci się, ci Niemcy, żegnali, że co on tu robi, że więźniów przyprowadza!
    </section>
    <section>
        <time>16490</time>Obóz stał pusty cały w Dachau, a on więźniów przyprowadza, więźniarki przyprowadził. No ale takie było. A tutaj ci... No to już muszę zakończyć to, więc na ten transport polski no to jeszcze w ogóle nie wiadomo było kiedy. Że dopiero organizowane. Tylko pierwszy jadą ci Ruscy. A ja już się tak w międzyczasie z tymi Ruskimi... A też... Aha, jak się zaprzyjaźniłam? Bo przynieśli mi te buty. Jakoś moje były za wielkie. O buty było ciężko w ogóle, ale tam przynieśli mi jakieś te buty i takie były duże dwie numery. I tam był jakiś przyszedł chłopak. Wiem, że mu Borys było, Ruski. I on mówi: A, on tu tak handluje. Handel wymienny między tymi obozami. Że czy my byśmy coś nie potrzebowali. Ja mówię, że chętnie damy tu, bo mamy tu perlonów różnych, a buty takie. –<span style="font-style: italic;"> Oj! Jaki tam numer?</span> Ja mu mówię, że... Wtedy nosiłam 36. –<span style="font-style: italic;"> Czy masz takie? </span>Bo on mówi, że ma buty. Bo ktoś mi powiedział, że Borys butami handluje. On mówi tak, że ma tam w swojej sztubie te takie buty, no to pójdę przymierzyć.
    </section>
    <section>
        <time>16564</time>No ja mówię:<span style="font-style: italic;"> Dobrze. </span>Przychodzę, ta sztuba taka. Siedzi tam jakiś drugi Ruski, ale bardzo przystojny, czyta jakąś książkę. I cała etażerka książek jest. Moje pierwsze spotkanie z książką na wolności. Więc ja pierwsze jak te buty, zamiast te buty, to poszłam do tej... Dlaczego to opowiadam? Bo to ten obserwował co ja robię. Zamiast po te buty, to ja idę do tej i co to za książki. Oczywiście w języku niemieckim, ale poezja też i Goethego. Ponieważ umiałam i to było gotykiem pisane, a ten gotyk umiałam, więc biorę sobie te książki. A ten tak z zainteresowaniem na mnie, ale nic się nie odzywał. No i ten mówi: <span style="font-style: italic;">A, że przyprowadziłem ją </span>– tam mówi po rusku – <span style="font-style: italic;">bo ona chce se kupić ode mnie, wymienić te buty.</span> I ja rzeczywiście. Fajne takie butki! Prawie na moją nogę! Wycałowałam go. Mówię: <span style="font-style: italic;">O, jak ci dziękuję! Ile chcesz to sobie weźmiesz tam tych perlonów, bo po co nam tu tyle.</span> No więc ten co siedział, to myślał, że jestem dziewczyna tego jakiegoś, tego, tego, bo jak później żeśmy się spotkali... A on mi się bardzo spodobał! Był tak piękny mężczyzna! Siedział. Był tak jakoś, bo to ciepło było, taki opalony był. No i siedział i tą książkę czytał. I tak się nic. I później ja się tego Borysa pytam: <span style="font-style: italic;">Ty, a ten co z tobą mieszka to co? – A, nie, to nie. On jest uczony, on skończył już studia. </span>
    </section>
    <section>
        <time>16667</time><span style="font-style: italic;">On jest z Rosji, z Charkowa. Misza mu na imię. Michał Drepczenko</span>, to już później się. Boże, jak mi się ten chłopak spodobał. No to mówię: <span style="font-style: italic;">Słuchaj, nie mógł byś mnie zapoznać?</span> A on mówi:<span style="font-style: italic;"> No czemu nie?</span> Ja mówię: <span style="font-style: italic;">To słuchaj. My tu mamy takie różne amerykańskie </span>– bo przecież oni nie dostawali, nie dawali tym Ruskim <span style="font-style: italic;">– tylko nam się już tego nie chce jeść.</span> Bo przecież ja... Pani widziała, jaka wróciłam z obozu już wypasiona! Mówię: <span style="font-style: italic;">Nam się już tego w ogóle nie chce jeść. Rozdajemy komu, a oni nam tu ciągle ładują te unrowskie paczki. Jak chcecie to zrobimy taką. </span>On mówi tak: <span style="font-style: italic;">A to ja przyjdę </span>– ten Borys mówi –<span style="font-style: italic;"> ja przyjdę, mam takie zaprzyjaźnione tu małżeństwo co są Ruscy, a oni się kolegują z tym Miszą. Bo oni są –</span> mówi –<span style="font-style: italic;"> z Charkowa</span>. To przyjdziemy do was. Ja mówię: Bardzo proszę. Bo tylko chciałam, żeby ten przyszedł. No i ten później przychodzi. Ale Borys tam tylko chwileczkę posiedział i poleciał, bo jemu tam interesy w głowie były.
    </section>
    <section>
        <time>16733</time>A ten mówi tak: <span style="font-style: italic;">A ja myślałem</span> – ten, bo to po ukraińsku tak jakoś się – <span style="font-style: italic;">że ty jesteś dziewczyna tego Borysa. Zdziwiłem się bardzo, bo Borys nie umi czytać, a ty weszłaś do tego pokoju i poszłaś od razu do tych i czytasz książki. Se pomyślałem, no jakąś uczoną dziewuchę sobie, co czytać umie</span>. Tak zaprzyjaźniłam się z nim bardzo i z tym małżeństwem. No i później nawet, tak jak już mówię, ci Amerykanie i ci to mnie tak znudzili mnie, że tak jakoś nie było z nim o czym rozmawiać. Ci tylko by tak podrywać, ci za tego. A ci byli bardzo interesujący ludzie, inteligentni, kulturalni, opowiadał... Że ja się czasem, mówię, że no tak, na takie wyszukane rozmowy, takie filozoficzne różne, że za tego. A jak Polacy? Że mało o Polakach. A tamta rodzina to była, bo ona się nazywała Woźniak, ten chłopak. Jak jemu było? Sasza temu, a tej było Regina, bo ja z nią do Polski... Nawet szukałam tu zdjęcia – u Baśki to chyba jest – z tą. I Regina było tej żonie. I tylko takie naprawdę na wysokim poziomie. Oni tak te wiersze deklamowali, to wszystko, pytali się ten Misza o Polsce: <span style="font-style: italic;">Ano wiesz, bo my to mamy, że Polacy to tacy, no tacy, że taki pusty naród. </span>
    </section>
    <section>
        <time>16841</time><span style="font-style: italic;">Że nie tacy jak u nas patrioci tak ci.</span> A ja mówię, że ja wiem, ja znam, bo moi rodzice byli na Ukrainie. I prawie to bardzo blisko siebie, bo w Sumach koło Charkowa. I tak że... I oni tam w niedługim czasie, oni mnie też tam zaprosili, no to ruskie te Regina tam takie potrawy ukraińskie, nie ruskie, bo oni też się obrażali, że oni nie Ruscy, tylko Ukraińcy. I że jest transport do Rosji, już w najbliższym czasie. I ja mówię tak... Moja siostra była taka fizycznie słabsza. Była tu pod opieką. No ten w krótkim czasie miał nastąpić tych Polaków, ale tak się dowiadywałam no to jeszcze nie wiadomo jak. Dlaczego? Bo chcieli najwięcej skaperować, żeby ludzie zostali, nie jechali tutaj, tylko tam żeby ewakuowali. No tak że w kilku miejscach, że to nie nastąpi szybko, a ja powiedziałam... Nie wiem co robić. Czy brać tę siostrę, bo ona taka słabsza fizycznie była ode mnie, czy sama. Powiedziałam: <span style="font-style: italic;">Nie! Ja jadę już do Polski! </span>Oni i tak muszą, ci, jechać przez Polskę. Bo jak się dostaną? Nie wyobrażałam sobie, że to Polskę pominą, tylko przez Czechy mogli jechać, prawda, pominąć. I mówię: <span style="font-style: italic;">Jadę. </span>Umówiłam się, Miecia zostanie, już jest pod dobrą opieką. Jest Hanka, jest ta Gienia, no i Krystyna też zostaje. Ja jedna. Ja powiedziałam: <span style="font-style: italic;">Ja ryzykuję. Ja już nie wytrzymam, bo nie wiem, czy ojciec wrócił. Nie wiedzą co się z nami dzieje. Nie miał żadnej wiadomości, może myślą...</span> Więc wzięłam tylko od tych wszystkie, bo się tam później zetknęłyśmy, że trochę tam w tym Weidenie było.
    </section>
    <section>
        <time>16955</time>Od wszystkich wzięłam listy, że są, że żyją. Adresy do rodzin i jadę do Polski z tym. I tak pojadą przez Polskę, ja wysiądę za tego. Przyjechaliśmy, elegancko nas odwieźli ci amerykańskimi samochodami, do miejscowości Budejowice. Tu się kończył – bo Europa była podzielona – ten, nie wiem, jak on się tam nazywał, ten rewir w każdym razie amerykański, a tu już było rosyjski. Tu nas tego, podziękowali, wysadzili i idziemy, przejmują nas Rosjanie. Idziemy, a tu wojsko to przyszło. Mówimy: <span style="font-style: italic;">Jezus! </span>Jakieś takie karabiny na sznurkach, jakieś takie. Trafiliśmy na ten pierwszy oddział takich skośnookich, takich za tego. Boże! Ja se myślę... Do Reginy, bo tak z nią się trzymałam, bo ona, jej mąż, Misza i ja, razem się tak trzymamy.
    </section>
    <section>
        <time>17021</time>I ja mówię: <span style="font-style: italic;">Jezus! </span>Oni sami trochę zdziwieni, ale <span style="font-style: italic;">Nie martw się –</span> mówi – <span style="font-style: italic;">bo przecież Stalin musi wszystko i zaangażował tego. Nie martw się, krzywdy nam nie zrobią.</span> Nie, nie. Bo oni tak też patrzyli tu. My już tak ubrani za tego. Jak to oni mówili? Wiem, że z takim przekąsem jakoś o nas tutaj tam mówili ci żołnierze i ci tam, co żeśmy zastali. Ja mówię: <span style="font-style: italic;">Regina, to może nas zamordują tutaj. </span>Ale oni się strasznie bali z kolei, ci mężczyźni zwłaszcza, tak między sobą... Ja nie wiedziałam tak bardzo o co chodzi, tylko później, że oni mieli taki prykaz tam w tym, Rosjanie jak ich pozabierali w te wojnę, że im nie wolno się poddawać i nie wolno przechodzić ani do pracy do Niemców. Że raczej mają samobójstwo popełnić albo się... Znaczy jak wojsko, to nie może się cofnąć, a do żadnej, że na rzecz wroga, że nie mają pracować. Że ich to ciężka kara za to będzie!
    </section>
    <section>
        <time>17090</time>I oni się bali strasznie, i Misza, i ten Sasza, że oni ich nie wsadzą do więzienia za to, że oni byli na usługach Niemców tutaj. I widziałam, że oni później to, ten Misza to już tak ledwo żywy był. I tak, jest później nocleg, tam jakiś przydzielili nam. I przychodzi rano. Oni nawet żeśmy tam nie spali, tylko żeśmy tak siedzieli, rozmawiali. Bo oni byli tak już przygnębieni, że między sobą rozmawiali. Nie docierało to do mnie jeszcze wtedy, bo dopiero później się dlaczego... Ja mówię: <span style="font-style: italic;">O cóż wy się boicie?! Jak to? Przeżyliście i was by mieli ukarać?! – A to ty nie znasz Ruskich – </span>mówi <span style="font-style: italic;">– jak oni...</span> I cały czas. I rano przyszli. Wszyscy mężczyźni odłączeni do uporządkowania terenu, a kobiety jadą pociągiem dalej. I myśmy zostały z tą Reginą. Tamtych zabrali. I znowu. Przejeżdża, to jest Czechosłowacja, Budejowice i dalej jedziemy przez Czechosłowację. Ujechaliśmy kawałek, a tutaj nie ma, tory pozrywane, czekać, wysiadać. Wysiadamy. No, aha, jeszcze tak. Co było najlepsze tośmy pozabierały! Do Polski, mówię, to tam bielizny, bo to nowe wszystko, to co nam naznosili, to część. I tych perlonów tyle tych paczek i tego wszystkiego. Co mogłam, to sobie... Taki tam plecak mi zrobili i to... Nie, to nie był plecak. Plecak se w drodze później zrobiłam. Czyli tam jakieś przywiązałam coś do pleców. I na początku to jeszcze tak, bo trzeba było iść później ileś kilometrów do następnej, żeśmy się dowiedzieli. Pozrywane tory i nie ma drogi!
    </section>
    <section>
        <time>17204</time>I trzeba było iść tam powiedzmy 5 kilometrów do następnej. No i znowu tak kawałeczek się gdzieś pojechało i znowu te tory. No to spanie tośmy włazili do tych pociągów i żeśmy tam spały. I później pierwszy jakoś z Austrii w którymś miejscu, że ludzie wracali z obozu Mauthausen. I my znowu tak. Bo tu tam gdzieś z tymi Polakami żeśmy się, ale myśmy się z tą Reginą wszędzie trzymały. Ale to bardzo szybko żeśmy się spotkali z tymi Mauthausen. A ja wiedziałam już, że ojciec – pisali, że ojciec w obozie Mauthausen, to w Oświęcimiu wiedzieli. No i takich my widzimy dwóch takich, no takich dosyć przystojnych Polaków i dogadaliśmy, że oni Polak. A ja mówię tak: To może byśmy tak razem obcować? Bo żeśmy się trochę bały, bo to kobiety, a to takie. A oni mówią, że bardzo chętnie. I to okazuje się, że więźniowie z Mauthausen. Jeden Polak z Poznania, a ten drugi z Bielska był. Heniek, Henryk był. Zapomniałam sobie jak to on się nazywał. W każdym razie oficer przedwojenny. Przystojny, wysoki taki. I już mówimy tak: <span style="font-style: italic;">Dobrze, to tak będziemy pod waszą opieką, żeby do tej Polski.</span>
    </section>
    <section>
        <time>17289</time>Bo on mówią, musimy. No to oni już tam... Mężczyźni to się tam orientują lepiej jak kobiety. W każdym razie ta wędrówka, bo nawet mam gdzieś tu przepustkę tą co do Polski nam tu jeszcze ci Czesi wydawali. No to już wszędzie ten Heniek, ten oficer, to tam wszędzie chodził, meldował, jakby tu do Polski. Nawet dawał, dawali nam już tam jakąś żywność. On wszystko załatwiał, bo taki to tam wie gdzie, co za tego. Zresztą z tymi Czechami to nam się trudno było dogadać, gorzej jak z tymi... A oni wszędzie nam wypowiadali, cośmy poszli, że Polacy to nam Zaolzie zabrali! To ja już mówię tak:<span style="font-style: italic;"> Nie będziemy się przyznawać, że ani my z Polski.</span> A Heniek tam... Aha, bo ten Heniek, Henryk umiał po czesku coś tam i on tam jakoś z tego po czesku się dogadywał, bo nawet Polakom to nam... Innym chleb dawali, a my że wrogi, bo myśmy Zaolzie tam zabrali! I on tak organizował tą. I tak etapami to było, żeśmy trochę wędrowali. Tak że ja w końcu, czego bardzo żałowałam, że mi ciężko było i ten cały bagaż z tym towarem takim, wszystko zostawiłam! Bo już później taka zmęczona byłam, nieraz tyle było. <span style="font-style: italic;">A, co tam</span> – mówię –<span style="font-style: italic;"> przecież wojna się skończyła. </span>A tu przyszłam, a tu bieda z nędzą. Później mówię: <span style="font-style: italic;">Boże!</span> Chyba tam zostawiłam z 200 par perlonów, co bym tu miała ile pieniędzy za to, a ja to wszystko...
    </section>
    <section>
        <time>17382</time>Ale co mi tam. Tak że przyjechaliśmy na... On tam wszędzie ten Heniek poszedł, przepustkę nam już tutaj dali, bo to granica jakaś, no to tam obowiązywała. Idziemy do Polski z Polskiego Czerwonego Krzyża. Znowu tak, tak jak to mówili, że papież ziemię całował, to myśmy znowu ślubowali, że tą ziemię będziemy całować. Rzeczywiście tam w czeskim tym Cieszynie, jak żeśmy przeszli. No i tak. I znowu w Polsce tak samo jeszcze tych dróg nie ma i pierwsześmy w Bielsku wylądowali. Ale Heniek był ze Straconki, to jest dzielnica Bielska, i tą pierwszą załatwił nam hotel i tak że w hotelu też tam poszedł z Czerwonego Krzyża. I później już tam jakoś samochodami przywieźli mnie i Reginę – no tam rozstaliśmy się – do Poznania. Heniek tam został, ale ja mu powiedziałam, że adres nie mogę... Podałam mu stary adres, gdzie mieszkałam, bo nie wiem, gdzie tam ojciec... Bo myślałam, że ojciec już wrócił. Pytałam się, ale on był w Gusen, a ojciec tam był niby w innym obozie. Nie, no oczywiście nie znał. No i tak. Tam żeśmy się pożegnali i przyjechałam z tą Reginą do tego Sosnowca.
    </section>
    <section>
        <time>17464</time>Poszłam. Oczywiście nie wiedziałam, gdzie. Poszłam na stary adres, tam przy łaźni co żeśmy mieszkali. No ale tam już brat spodziewał się, że jeśli ktoś dotrze, to tamci już mieszkańcy, którzy zajęli te nasze mieszkania, to powiedzieli, że brat na ulicy Wspólnej, że dostał to mieszkanie. I dotarłyśmy tam do tego mieszkania. Jak się okazało, właściwie to mieszkanie było piękne, tylko to było mieszkanie po... Bo pod koniec wojny oni już nie mieli tego narybku do wojska, to już przyjmowali takich z Ukrainy, <span style="font-style: italic;">volksrusy </span>się nazywali. I to mieszkanie było po takim <span style="font-style: italic;">volksrusie</span>. Czyli utrzymane w okropnym stanie było. I pluskwy były i były, nie wiem czy rusy czy prusaki. To są takie owady, co to się trzymają za bojlerem, takie łażą. A mówię dlaczego? Bo jak jeździłam z wycieczkami później do Związku Radzieckiego, to ta pilotka powiedziała: Nie wolno mówić, że to... A tam gdziekolwiek były te rusy. To są prusaki! Bo nie możemy mówić, że to rusy. A u nas na te robaki się mówiło rusy. No więc to był taki początekt mojego...
    </section>
    <section>
        <time>17562</time>Czy można dalej mówić?<span style="font-weight: bold;">Tak, oczywiście! </span>No więc tak. Brata zastałam. Na szczęście był w tym mieszkaniu. No na te czwarte. Same pokoje były niby duże, ładne, z balkonem, ale wysokie to piętro. W pierwszej chwili tośmy tam nie widzieli tego robactwa. Były dwa łóżka, więc powiedział, że dostał z przydziału puste takie to po tym <span style="font-style: italic;">volksrusie</span>. I w pierwszym pokoju... Dwa pokoje były takie połączone ze sobą, duże, ale w pierwszym pokoju piękne umeblowanie, chyba nowe meble. Okazało się, że to już Rudzki, ten mój znajomy, wtedy jeszcze nie taki, powiedzmy, narzeczony, a nie narzeczony właściwie, no chłopak jeszcze taki, to oni już... Bo jak Dietlowie wyjechali, to powierzyli tą opiekę nad ich majątkiem i to były już te meble z pałacu dietlowskiego.
    </section>
    <section>
        <time>17630</time>Nie tam żeby on... Ponieważ już władze te obecne respektowały go jako najstarszego rangą dyrektora, który tym majątkiem dysponował. I uprosił to jak oni zabierali, bo to wszystko zaraz tam szabrowali, zabierali te meble, to uprosił, że tu właśnie z obozu taki, że... Tak że mieliśmy kredens, pomocnik, stół, sześć krzeseł takich krytych skórą. Przepięknie umeblowane te, z którym później było tyle kłopotu, bo nam chcieli to zabrać! Później jak się okazało, że byliśmy z rodziny pepesowskiej, to skąd my to mamy? Ale tam Karol wystarał się, to wszystko przyniósł, że to legalne, niewyszabrowane, że to jest. Ale się przyczepili do tego. Nie wiem, jak to się nazywała taka, taki Polak to był, którzy... Bo tak. Siostry jeszcze nie było, tylko ja byłam i brat zameldowany. A tam były dwa łóżka. To łóżko, co oni nam przydzielili, to był tylko jeden pokój, a ten to tam były pewno jakieś graty, ale to wyrzucili. A tu był tapczan przywieziony, ale też z tego przedsiębiorstwa, które to przydzielało. Bo tam z tego pałacu no nie miał możliwości na te kanapy. Czyli trzy miejsca do spania: dwa łóżka i tego. I przychodzi ten, pokwitowanie ode mnie bierze. Tylko mój mąż był, znaczy późniejszy mąż Rudzki, i ten przychodzi, że ten tapczan...
    </section>
    <section>
        <time>17742</time>On był jeszcze taki dosyć przyzwoity, bo to łóżka, jak mówiłam, pełne pluskiew. To on mówi: <span style="font-style: italic;">No, trzy legowiska, dwie osoby.</span> Zabieramy ten tapczan. A ja już... Aha, już byłam w tym momencie tak wystraszona, bo na drugi dzień zaraz no to powiedzieli mi, że jest Komitet Miejski PPS powstał, bo to po wojnie jeszcze było wszystko. No to powiedział mi ten Jurek, że pójdziesz tam, zameldujesz się, że jesteś, że żyjesz i tego. Już oczywiście się dowiedziałam, że ojciec, powiedzieli, prawdopodobnie nie żyje. Już tam jakieś... Oni już wiedzieli ci moi, ale mnie tak jeszcze powiedzieli, łudzili, żebym się łudziła. No i tam poszłam, ale tam już w tym PPS-ie powiedzieli, że nie wiedzą kiedy, w jakich okolicznościach, ale właśnie, że w czerwcu. I prawdopodobnie, że tam słuchy dochodziły, że ojciec w październiku. Ale gdzie, z kim, w jakim komandzie. Później tam w końcu ktoś przyszedł do tego PPS-u i powiedział, że ojciec był do końca z jakimś... To nie był, był Polak, ale z tego niemieckiego terenu i ojcu pisał listy i on do końca... Tylko nie pamiętam, w jakiej to miejscowość był, na tych dawnym jeszcze terenach niemieckich. I że on na pewno przeżył, bo go tam widzieli więźniowie i żebym tam jeździła, bo on o ojcu powie, co się z tym ojcem stało. Być może, że jeszcze go tam przewieźli do innego obozu, że był przesłuchiwany tam kilkakrotnie i że ten właśnie będzie wiedział, bo mu listy...
    </section>
    <section>
        <time>17846</time>On pisał ojcu te listy do Polski. I myśmy tam byli kilkakrotnie w tej miejscowości, ale on w ogóle do Polski nie wrócił. Miała ta rodzina nam dać znać, o ile by się. Ale wiedziałam, że oni też tacy wystraszeni, bo później ich może ewakuowali. Bo to jak z tamtych terenów, to tak prześladowali jednak ci komuniści tych ludzi. Tak że nie dostałam wiadomości i nic właśnie. Oni powiedzieli, że podobno, że do października ojca widzieli. No i tak zapadło, że ojciec... Myśmy myśleli, że w czerwcu, bo ostatni list. Nawet na tym zaświadczeniu co mam, że prawdopodobnie zginął w październiku. No, tak jak mówiłam, że dopiero w tyle lat później dopiero na podstawie tego zaświadczenia z Arolsen tośmy się dowiedzieli, że ojciec w takich męczarniach 13 grudnia 1944 roku był, przeżył, zmarł. Ale na pewno był już w takim stanie, jak tam mówili, że te narządy tam wymieniali, różne doświadczenia, że na pewno już...
    </section>
    <section>
        <time>17923</time>Tylko że tak nas to bolało, że z siostrą mówimy: <span style="font-style: italic;">Pocośmy tam napisały do tego Arolsen? </span>Bośmy miały takie zatrute życie, że każda wigilia czy coś, to myśmy... Bo jeszcze muszę powiedzieć, że w ogóle w pierwszej chwili... No, muszę to powiedzieć. <span style="font-style: italic;">No to</span> – jeszcze wszyscy – <span style="font-style: italic;">opowiedz, opowiedz jak tam było.</span> Już miałam takie koszmary, że tam cały dzień tak opowiadałam tak jak... Bo to jedne koleżanki przychodziły: <span style="font-style: italic;">Żyjesz, żyjesz, żyjesz!</span> A jeszcze tak mnie strasznie zabolało, bo to już był początek czerwca i one już były w licealnej klasie, a tu ja wszystko zaprzepaszczone. Dom no niby tutaj jest urządzony, ale nie ma nic! Nie ma... To dopiero ktoś... Proszę sobie wyobrazić tak: raz, że nic nie można prawie kupić, bo taki był rynek, a drugie, że człowiek nie ma nic! Brat miał to, co mu tam od Rudzkich dali, łyżki tam parę za tego. Nie ma garnków, nie ma do picia, nie ma prześcieradła, nie ma pościeli, nie ma się czym przykryć.
    </section>
    <section>
        <time>17994</time>Jemu tam dali jakąś kołdrę, ale sami też nie mieli, bo oni raz, że tam co mieli nic się nie dokupiło, to jeszcze niektóre rzeczy sprzedawali na te paczki! To co właśnie dałam, ta moja teściowa to powinna też świętą być za to, co dla naszej rodziny robiła. Że to wszystko... No więc od nich... Więc kupić mowy nie było! Bo pierwsze chwile no to te koleżanki przyszły: No to słuchaj, no to jakoś ci pozwolimy nadrobić, bo ten egzamin do liceum, żebym do tego. A gdzie ja? Raz, że w ogóle takie skołowane, więc mówię: No słuchajcie, przecież ja mam tu... Brat do szkoły chodził. Nie pracował, bo kończył, bo przecież za Niemców on kończył piątą klasę. Na tym się edukacja kończyła, piątą podstawówki. No więc tu już w międzyczasie jakoś tą podstawówkę przez te miesiące. Już był w gimnazjum, więc też do pracy... Na mnie pozostawało utworzenie tego nowego domu. No już ile mogłam u tych Rudzkich jeszcze wymagać? Ale mówią: No wiesz co, idź do urzędu, może coś ci pomogą. Bo wiemy, że tam niektórym. Niestety, pepeesowcom nic nie pomagali! Ci co wrócili, nawet ta Solarska, która mi bardzo, ta żona komunisty takiego, ale ona bardzo, co w obozie mi pomagała, to dostała przepiękne mieszkanie na Targowej, urządzone, w puchach, te kołdry puchowe, wszystko, i mówi: <span style="font-style: italic;">Dziecko</span> – sama płakała –<span style="font-style: italic;"> co ja ci pomogę? </span>
    </section>
    <section>
        <time>18105</time><span style="font-style: italic;">Wiesz jaki parol zagięli. Aha, a w tym komitecie mi powiedzieli od razu, ci co byli tam z organizacji nieliczni co przeżyli, że nie wolno mi nic mówić u nas o tym, co się działo, że było drukowanie, że o WRN-ie: Bo cię zamkną, bo pozamykali już tyle ludzi. Że ci te pachołki londyńskie i że to wszystko było z nasłuchu. Pamiętaj</span> – mnie zaklinają – <span style="font-style: italic;">że ty nic nie wiesz. Byłaś dzieckiem, nie interesujesz się.</span> No, i później gdziekolwiek rzeczywiście. Poszłam do urzędu, zameldowałam się. No to że tam, a że może tam jakieś wiadomości czy tego. Ja mówię: <span style="font-style: italic;">Dobrze, dobrze. To co będę wiedziała, to powiem.</span> No to bochenek chleba, że dostanę. Dali mi bochenek chleba. Ja bym mówiła, że chciałabym prosić jakąś pomoc w urządzeniu tego, że nie mam pod czym spać. No brat ma jedną tą kołdrę, a tu siostra przyjedzie. <span style="font-style: italic;">– No, zorientujemy się, zorientujemy się. </span>No to przyszedł ten właśnie z tej, zapomniałam, co to przydzielał te i mówi:
    </section>
    <section>
        <time>18179</time><span style="font-style: italic;">Mowy nie ma! Nie mamy już! Co było to się rozdzieliło, a jeszcze ten tapczan zabierzemy, bo dwa legowiska jest, dwie osoby, a tu... </span>Ja mówię: <span style="font-style: italic;">Ale siostra przyjedzie. – A wiadomo, czy przyjedzie? </span>Ale mój mąż się już wtedy, co był taki mało odważny. Bo on mówi: trzy legowiska. Mówi: <span style="font-style: italic;">Wie pan co? Legowiska, koje to ona miała w Oświęcimiu, a tutaj to są łóżka i tapczan</span>. Bo on mówił, że trzy legowiska to za dużo. I tak jakoś się zmitygowało i wyszedł. I na tym się ta pomoc ze strony państwa skończyła. I tak. Ten Karol, to był starszy brat męża, od razu mówił po tygodniu, więc tak mówię: <span style="font-style: italic;">No nie ma co. Muszę się zabrać do roboty, nie myśleć o jakiejś edukacji, o czym, bo kto?</span> Jak tutaj wszystko... Poszliśmy tam, jak pierwszy garnek kupić, to Boże, jakie to szczęście. To nie wiedzieliśmy czy duży, czy mały, bo jakieś. No to tam pierwszy kupiliśmy już za te zarobione pieniądze. No to co? Łyżki, widelce, prześcieradło. Później tak, no do przykrycia tam w domu nie mieli u nich, no ale były, bo to przed wojną takie się szykowało, że na materace, niektórzy na sienniki, ale później na materace jak już przyszły, to jeszcze takie piernaty się... To było z pierza takie jakby mała kołderka, ale żeby się wygodnie spało to w takich już lepszych domach, u Rudzkich. Oni byli bardzo dobrze zagospodarowani. Babka też była wiedeńka, czyli mojej teściowej matka i żyli na takim dość wysokim poziomie. Jak się nie mieliśmy czym przykryć, ta mówi: <span style="font-style: italic;">Wiesz co, ci damy te piernaciki.</span>
    </section>
    <section>
        <time>18291</time>I te piernaciki sobie, to co pod czym się spało, to myśmy mieli to jako... Pamiętam, to już później jak pracowałam i pracowałam tak cały dzień, a tu pranie. Pranie to była straszna rzecz! Bo to się tarło, przecież nie było pralek. No to jak już siostra nawet wróciła, to nie umieliśmy, nie mieliśmy siły, a poza tym już mnie stać było, bo trochę pracowałam, trochę dorabiałam jeszcze w tym domu, bo sobie kupiłam taką samą maszynę. Już się tam nauczyłam i tu tam fabrycznie, bo fabrycznie, bo tam byłam na takim urzędniczym kierowniczką, ale tu już umiałam i w domu jeszcze tam jakieś te swetry... Najpierw swetry czy szaliki? Najpierw swetry. Nie, najpierw szaliki robiłam! Na krosnach, bo tam się, jakoś mi to łatwo się nauczyłam. To na krosnach takie szaliki się robiło za tego i to później sprzedawaliśmy i tym jakoś jeszcze się dorabiało, bo te zarobki też nie były wielkie. Ale to pamiętam, że wzięłam tą już później tą praczkę do prania, bo się naskładało. Już trochę tam kupiliśmy tej pościeli, no to jakieś przeprać. No a myśmy nawet tam i nie umiały, i siły, bo to trzeba gotować w tych takich, no to praczkę taką brałam. To ta praczka przychodziła i w łóżku to mówi: A przepraszam proszę pani, bo... Aha, bo ja ją zostawiałam do prania, a szłam do roboty. To ona mówi: Proszę pani, bo poszłam tutaj właśnie tutaj do tej sypialni, – bo sypialnia i stołowy był – a nie wiem, gdzie pani pochowała kołdry, bo tu tylko piernaty są. A ja mówię...
    </section>
    <section>
        <time>18400</time>Aha, a ona była taka... Jak to jej było na imię? Karolcia. Ale takie miała wymagania, że tak też nie chciała, zanim poleciałam... Bo ona, już mówili, że ona to bardzo ładnie pierze wszystko, ale takie ma wymagania, że musi chałki mieć, bułki. To zanim do tej pracy leciałam, to kupowałam jej te chałki. Co to? Aha, że piwo butelkę. To piwo do jakiegoś kasyna, żeby tylko już ją zadowolić. A ona przychodzi: <span style="font-style: italic;">A gdzie tu?</span> Bo chodziła tylko do takich państw. A ja mówię: <span style="font-style: italic;">No niestety pani Karolciu to są kołdry nasze. – Coś podobnego!</span> Takie były te. W każdym razie tak. Pracowałam od początku... Siostra przyjechała dopiero w październiku, tak że to było tak: czerwiec, lipiec, sierpień. Na początku października był ten transport tych. Część zostało, pojechało do tej Kanady. Później no to, już nie tak dawno, bo po prostu ja to nie miałam czasu na to, żeby... Niektóre, takie co wiedziałam adresy takich, no tych co z Warszawy, tam jedna Jadzia, to pisałam. A takich tam, co tam się stało po prostu człowiek nie miał głowy, bo tyle miał tych spraw. Brat... Aha, no i później zaczęło się... Nie wiem, czy to się wtedy UB nazywało. Najpierw SB chyba. <span style="font-weight: bold;">Tak.</span> Po wojnie to SB było czy UB jeszcze? Już nie wiem. <span style="font-weight: bold;"> Najpierw Urząd, Urząd. </span>Urząd, tak? Więc jakie znowu miałam z nimi przejścia? Brat chodził do... No ileż miał lat? Był z 1928, to w 1945 ile miał?
    </section>
    <section>
        <time>18513</time><span style="font-weight: bold;">17? </span>Zaraz, 1928, 1930 to jest 2 lata... <span style="font-weight: bold;"> 17.</span> Tak. I on to właśnie już w tej był w gimnazjum. Tak, to w gimnazjum, ale moi... Aha, ale tam to, gdzie dalej to jeszcze nieważne... Ale on od dziecka, że chciał iść do wojska. To zawsze tylko się bawił wojsko i za tego, że pójdzie do wojska. I tam w szkole przyszli jacyś tam cywile, że który pójdzie na studia wojskowe, ale do Związku Radzieckiego, szkoła. Szkoła chyba jakaś! Nie do wojska, tylko do wojskowej szkoły. No to ten się pierwszy zgłosił, że pojedzie do tego. I przychodzi do domu i mówi tak: <span style="font-style: italic;">Słuchaj, bo trzeba zgodę rodziców. Ja powiedziałem, że my nie mamy rodziców. – A kogo masz? – A siostrę starszą. – No to ona jest twoją opiekunką? – Tak. No to powiedzieli, podałem adres i ty przyjdziesz i musisz dać zezwolenie.</span> No to mówię: <span style="font-style: italic;">Jurek, co to? Ledwo żeśmy się spotkali...</span> Bo to nie mówiąc, jakie to, bo on też był, też cudem uniknął śmierci, bo go aresztowali pod koniec. A to za chwilę, bo już nie będę mieszać. W każdym razie to skończę. I tak. I oni przyszli, ci cywile, po cywilu i mówią tak: <span style="font-style: italic;">Proszę pani, no właśnie, bo brat się tu zgłosił, żeby pani podpisała jego, że pojedzie do...</span> Już nie pamiętam, czy do Moskwy, ale w każdym razie do Rosji gdzieś na to. A ja mówię:<span style="font-style: italic;"> Proszę pana,</span> – podobno tak powiedziałam, ale nie wiem, czy mi to zarzucali – <span style="font-style: italic;">przecież myśmy się dopiero spotkali! Ledwo żeśmy się uratowali! </span>
    </section>
    <section>
        <time>18622</time><span style="font-style: italic;">I gdzież ja go znowu wydam na...</span> Oni powiedzieli, że „na śmierć”! Nie sądzę, że „na śmierć”, ale może, no nie wiem co. W każdym razie to było całe, że ja to powiedziałam, że nie podpisany, że nie podpiszę tego, bo on pójdzie na śmierć do Rosji. I powiedziałam: <span style="font-style: italic;">Nie, absolutnie nie zgadzam. </span>Jemu już w domu wyperswadowałam. Mówię: <span style="font-style: italic;">Coś ty! Przecież ty nie wiesz co to. Przecież my się rozstaniemy, nie wiadomo gdzie i tak dalej.</span> Już tu przecież wiedziałam, tu mi wszyscy już powiedzieli, co to za władze i co to za ta nowa Polska. I ten, i on, i powiedzieli... I później jak to się zaczęło! Prześladować mnie tymi wezwaniami na tego! Bo to w końcu, to człowiek nie wiedział jeszcze, czy to UB czy to... To mówili, no z milicji przychodzą. I później, że to ja powiedziałam, że dlaczego tego, że wrogowie tego. A co ja powiem co do tej organizacji? Bo wiadomo, że ojciec... No bo tam już doszło, że ojciec to WRN. No przecież ojciec, to mówi: <span style="font-style: italic;">No tak, to wróg dla niego Rosja dla was była.</span> Ja mówię: <span style="font-style: italic;">Ja nie niem czy był wróg. Dla mnie są wyzwoliciele.</span> Zresztą mówiłam to z pełną odpowiedzialnością i satysfakcją. Do końca twierdzę, że gdyby nie Rosjanie – i tak samo im mówię – to ja wiem, żeby się wojna jeszcze nie skończyła i my byśmy nie przeżyli. Tłumaczyłam im to, ale nie, nie i ciągle! Co jedno tam przesłuchanie... I to jak jeszcze się działo, że przychodzili, a popołudniu... Mieszkam na nowej ulicy, gdzie ludzie mnie nie znają i przychodzili, milicja. A to tak było, że jak milicjant służbowo, to tu miał taki pasek i tu służbowe, spuszczał to, że służbowo.
    </section>
    <section>
        <time>18739</time>I ciągle mnie prowadzali na takie niby, na milicję, że na przesłuchanie. I tam w końcu, no nic, siedzę, najpierw siedzę tam w godzinach już popołudniowych. Jak ledwo z pracy przyszłam, bo oni tam wiedzieli, że do pracy, no to do pracy nie przychodzili, tylko tego. I znowu siedzę, siedzę, siedzę i później tak trzy, cztery godziny w tym. Już nawet ten budynek zburzony jest, bo tu to dawniej było niby pierwsze komisariat i oni chyba tam te ubeki. I mówi, i w końcu, no że tego, że jestem ten: To wróg jest Związek Radziecki dla pani? Ja mówię: <span style="font-style: italic;">Proszę pana, już tyle razy powiedziałam, że naprawdę! – Ale dlaczego pani tak powiedziała, że brat idzie na śmierć? </span>No i to tak, no i nic. <span style="font-style: italic;">– Podpisze pani? – Nie. Że na śmierć, nie podpisze. Nie powiedziałam. – No to pani się wypiera tego? – Nie, nie, to przekręcili. Nie przypominam sobie. Nie mogłam powiedzieć, że na śmierć. – Nie podpisze pani? – Nie</span>. No to poproszę. I że śledztwo nieskończone czy jak on to określał. Ale tak, przerwa, a później... I tak się to ciągnęło z tym całym, że już dziecko urodziłam w 1948 roku – w pewnym odległościach – i ciągle jakieś te były przesłuchania w sprawie tego. Już w końcu wiem, że powstały u nas „Wiadomości Zagłębia”, to taki nasz dziennik lokalny. I ja już powiedziałam tak... I tam było, że czytelnicy piszą w różnych sprawach do redakcji. I ja wtedy napisałam list taki tam. Nawet nie wiem, później się dowiadywałam, mówili mi, jak się ten redaktor, bo on mnie tak uratował właściwie od tej.
    </section>
    <section>
        <time>18847</time>I napisałam, że proszę panów, proszę serdecznie, żeby nareszcie mi dali spokój. Jestem byłą więźniarką Oświęcimia, przeżyłam. Jestem w ciężkich warunkach, opiekuję się tu, bo siostra moja z tym nie najlepszym zdrowiem, bratem, a tu ciągle mnie prześladują, przychodzą, że mam się przyznać do czegoś, co w ogóle nie istniało. I muszę powiedzieć, że Gestapo, już w końcu to oni prowadzą i ja tam, nie wiem, ci to nawet nie wiedzą, o co mnie pytać, o jakie głupstwa. Konkretnie, co mi zarzucają, co mi za to grozi i proszę, żeby się ta sprawa skończyła, bo ja się wstydzę, bo cała ulica widzi, jak mnie ciągle w biały dzień prowadzą podejrzaną, ludzie w jakim no to podejrzewają, że jestem jakimś przestępca jakś, bo nikt nie jest tak prześladowany z całej ulicy jak ja. I serdecznie proszę pana redaktora o pomoc w tej sprawie. No i nie. I w każdym razie ten list się... I po latach, po latach wielu, jak już pracowałam w TPPR-ze przychodzili tam no różni, bo w związku z tą wycieczką to wiadomo, że różni ludzie. Przyszedł były komendant, który już wtedy był w stanie spoczynku, milicji. I mi wtedy powiedział: A ja to nazwisko... Mówi, że Rudzka, bo to się nazywałam, nie Włodarczyk.<span style="font-style: italic;"> – Ale tego, ta pani z domu Włodarczyk. </span>Ja mówię: <span style="font-style: italic;">Tak. </span>Bo już byliśmy tacy zaprzyjaźnieni, bo tamci emeryci różni to nie mieli co robić, tak przyszli do tego TPPR-u, to siedzieli i tak opowiada. <span style="font-style: italic;">Jerzy Rudzki, Sosnowiec, Jan Strasse 1, 29 marca. </span>
    </section>
    <section>
        <time>18962</time>Mój kochany Jureczku, piszę tę kartkę jeszcze pod wrażeniem snu, który miałam tej nocy. Śniłam o tobie. Nie śmiej się, że stałam się przesądną jak stara baba, ale tutaj najważniejszym tematem do rozmowy jest tłumaczenie i opowiadanie snów. Moja sąsiadka przy pracy przetłumaczyła mi, że to nie bardzo dobry ten mój sen dzisiejszy, bo pocałunki to zdrada, a kościół zamieszanie, a o tym właśnie mi się śniło. Wobec tego mam zepsuty cały tydzień. Jerzy, nie wiem czumu tak ciągle męczy mnie myśl, że ty mnie zdradzasz. Zresztą nie, wierzę w ciebie. Prawda Jureczku, że pamiętasz o mnie i o tych wszystkich naszych złych i dobrych godzinach, które są dla mnie teraz pięknym snem? Tylko snem, który już dawno się prześnił i może już nigdy nie wróci. Dziś mam nowe, wielkie zmartwienie. Miecia znów chora. Tym razem początki Durchwalu. Piszę „tym razem”, bo nad nią już chyba jakieś złośliwe fatum zawisło. Chyba już przeszła wszystkie choroby, jakie tylko istnieją. Bóg jednak jest taki miłosierny, jakoś daje jej siły, że przetrzymuje to bez opieki. Bo jakaż... Tu są przerwane trochę i tak mi niewygodnie czytać. Bo jakaż tu w lagrze może być opieka? Ja czynię wszystko, żeby jej tylko ulżyć w tych cierpieniach, ale to jest imitacją opieki, jaką mogłaby otrzymać na wolności.
    </section>
    <section>
        <time>19081</time>Tym razem zorganizowałam dla niej tabalginę. Cały dzień siedziała, urządziła głodówkę i siedziała na rozgrzanej cegle. Teraz jej już lepiej. Durchwal, tyfus i malaria to trzy najważniejsze choroby tu w lagrze. Tu nie pamiętam. Dwie pierwsze... Zwłaszcza dwie pierwsze te choroby zmiatają tysiące ludzi. Dla zorientowania się podam pewne cyfry. W październiku, kiedy po kwarantannie przeszłyśmy na lagier pracy, było nas 20 tysięcy. I przez dwa miesiące tej epidemii tyfusowej zginęło 9 tysięcy, a więc prawie połowę. Ach jakież ciężkie ja wtedy chwile przeżyłam. Najpierw zachorowała Miecia. Silna gorączka i straszny ból głowy. Tyfus – pomyślałam, ale nie chciałam dopuścić tej myśli do świadomości, bo wiedziałam jak wkoło padają. Może grypa, łudziłyśmy się. Jak ognia bałam się posłać ją na rewir, a nuż to grypa, a tam dopiero zarazi się tym tyfusem, bo spały po cztery na jednym łóżku chore na najróżniejsze choroby. Wobec tego chodziła do pracy, a tam nie ma tłumaczenia: jestem chora, trzeba robić.
    </section>
    <section>
        <time>19183</time>Na szczęście już wtedy pracowałyśmy w Weberei, gdzie wspólnie ze swoją koleżanką – nawiasem mówiąc, wynajętą dziewczyną, bo tu nie ma nic bezinteresownego – wykonywałam za nią pracę. Łudziłam się, że może przejdzie. Tymczasem było coraz gorzej. W nocy rozpalona, prawie nieprzytomna szeptała mi, że to już koniec, że pewno tej nocy umrze. Płakałam i tuliłam się do niej w obawie, że to już może nasza ostatnia noc. Rano znosiłam ją z koi, musiała stać na apelu nieraz dwie godziny rano. U nas rano zaczyna się wtedy, kiedy ty się na drugi bok obracasz. Godzina czwarta rano to jest pobudka na wstawanie. Potem wlokłam ją do zimnego baraku, gdzie pracujemy. Męczyć się musiałam patrząc, jak ona okropnie wygląda, żebrać o coś gorącego dla niej. Było coraz gorzej. W końcu zdecydowałam się posłać ją na rewir. Pożegnałam ją rano czarną od gorączki i poszłam do pracy z myślą, że wysłałam ją na śmierć, że więcej się już nie zobaczymy. Możesz sobie wyobrazić, jak ja się wtedy czułam. Wieczorem dostałam gorączki i sama się rozchorowałam. Przeszłam tyfus, codziennie chodząc do pracy. Mało tego, wieczorem musiałam szwarcować się na rewir do Mieci.
    </section>
    <section>
        <time>19291</time>Ledwo wlokłam nogi za sobą, a tutaj mróz i trzeba było kombinować godzinami nieraz stojąc pod bramą, aby ją przez 5 minut zobaczyć. Och ciężkie, strasznie ciężkie były to chwile. Takie miałam święta Bożego Narodzenia. Wszystkie rzeczy z paczek przedświątecznych oddałam na zastrzyki dla Mieci. Na święta zostałam przy porcji lagrowego chleba. Zresztą i tak podczas kilku tygodni mej choroby prawie nic nie jadłam. Pić tylko chciało się okropnie. O wodę było trudno, więc piłam wodę z rowów, zanieczyszczoną. Jadłam śnieg i lód. Jakoś Bóg dobry pozwolił nam dojść do sił. Akurat w pierwszy dzień świąt Bożego Narodzenia obydwie przeszłyśmy kryzys. Leżałam sama na koi, bo wszyscy zeszli koło choinki ubranej na środku bloku. Myślałam o Mieci, o Jurku, o bracie i o wszystkich. Zdawało mi się, że to już koniec i tak mi strasznie było żal. To była najgorsza choroba jaką przechodziłyśmy. Oprócz tego ja byłam chora na pęcherz tak samo, jak w domu, a Miecia była już przedtem na rewirze na Durchwal, potem miała ataki wątroby, inne lagrowe choroby. No ale o chorobach już dość. W ogóle gdybym chciała opisać o tym wszystkim, co tu przeszłyśmy, pisałabym i pisała całe tomy.
    </section>
    <section>
        <time>19405</time>Najgroźniejsze są tu dla nas apele, selekcje i epidemie. Dotychczas najgorszą plagą były wszy. Biłyśmy je dziesiątkami na koszulach, swetrach. Teraz zrobili nam ulepszone odwszenie i wszy zniknęły. Och, jakżeż się ulżyło. To wszystko pisałam w pracy. Teraz kończę na bloku, właśnie dostałam list od Zdzicha i wściekle zdenerwowana zabieram się do dokończenia tego listu, bo mam niewiele czasu. Jak mogłeś napisać do mnie w ten sposób, posądzając o lekkomyślność? Może kiedyś na wolności byłam taka, ale teraz po 7 miesiącach tego, co tu przeżyłam, to co widziałam, ach Boże, nikt nigdy z was nie potrafi zrozumieć tego, co przeżyłyśmy tu. Może wróci ktoś cały kiedyś na wolność, kiedy Polska będzie już wolna i niepodległa i ten naoczny świadek... Ten naoczny świadek opowie o wszystkim. Ja niestety dużo pisać już nie mogę. Teraz żadna z nas w lagrze nie wierzy, że wróci kiedyś na wolność, bo lada epidemia i już jesteśmy w kominie, tak jak zginęło tu 70 tysięcy kobiet przez niecałe dwa lata... Przez niecałe dwa lata istnienia lagru. A mężczyzn ile dziesiątek tysięcy tu się wykończyło!
    </section>
    <section>
        <time>19518</time>I ty Zdzichu sądzisz, że ja w takich chwilach mam jakieś romantyczne plany? Ja plany na przyszłość? Moja przyszłość to krematorium. Nie jestem lepsza od tysięcy tych, którzy tu zginęli. Tyle, tyle naprawdę wartościowych ludzi, których już nikt nigdy Ojczyźnie nam nie wróci. A ja raz, w pewnym momencie miałam weselszy dzień podczas pisania listu i dlatego wróciłam myślami do chwil dla mnie drogich. Tak bardzo jestem złą, pustą i śmieszną. Kochany braciszku, ciesze się bardzo, że jesteś zdrów. Często płaczemy z Miecią nad twoim losem. Bóg jest dobry i może tobie pozwoli chociaż przeżyć te ciężkie czasy. Codziennie się modlę za tych wszystkich, którzy tobie i nam pomagają. Pamiętaj, że jeśli kiedyś będziesz miał możność całym życiem oddać za to wszystko dobre, co dla nas... Może i tatuś kiedyś powróci, bo ktokolwiek, kto już wyjdzie za bramę Auschwitz jest już wybrańcem losu. Polecam cię Bogu i wierzę, że nie da ci zginąć, bo Bóg jest taki miłosierny.
    </section>
    <section>
        <time>19628</time>Muszę się streszczać, bo czekają już na list. Paczki otrzymujemy w porządku, tylko nie wolno przysyłać nic do gotowania. Na przykład zupy Knorr, buliony można i gotować też tu mogłybyśmy. Przysyłajcie co możecie kupić. Kiedy otrzymujemy... Listy otrzymujemy dwa razy w miesiącu od was. Miesiąc liczy się od jednego pisania listu do drugiego. Ziucie, Werze i wam wszystkim kochani dziękuję. Do końca życia modlić się będę i wdzięczną będę wam za wszystko, bo w inny sposób odpłacić się nie możemy. Odpowiedź zawieź Jerzy osobiście na adres: Władysław Zaciera, Kazimierz, ul. Zielona 14. Odpiszcie mi bardzo obszernie. Jeśli możecie, odwdzięczcie się temu panu, który przewodzi. Całuję cię Jerzy, naszego Jureczka i wszystkich. Marycha i Miecia. Pozdrowienia dla wszystkich. *** Tutaj teraz piekło prawdziwe. Od miesiąca zwożą tysiącami dziennie Żydów i palą ich. Na nieszczęście nasz blok obecny znajduje się tuż obok krematorium i tym samym jesteśmy skazane patrzeć na to wszystko. Człowiek staje się tu zwierzęciem.
    </section>
    <section>
        <time>19736</time>Pomyśl: żywi ludzie, piękne dziewczyny, dzieci, mężczyźni stoją w kolejce przed krematorium w oczekiwaniu na śmierć, a my patrzymy jak przeciskają się, żeby szybciej wejść, osłaniając się parasolkami od słońca. Panny malują się i pudrują przed drzwiami. Oni nic nie wiedzą. Patrzą na lagier, na nas i cieszą się, że przyjechali do pracy. Przeciętnie 2 tysiące idzie dziennie. W krematorium już się tylko gazuje, a stosy trupów pali się w lesie w dołach tuż obok Weberei. Ach, jak strasznie śmierdzą ludzkie kości! Tak mdławo-słodkawo. Pracujemy przy zamkniętych oknach, dusimy się z gorąca, a do tego ten dym przedziera się przez okna, dławi i gryzie w oczy. Nasze Żydówki są bardzo przygnębione. Jedne się cieszą, drugie płaczą. Na lagrze organizacja wzrosła. Okiem taksujemy... transporty, swetry, piękne buty, chustki. Wszystko to można spotkać na lagrze, a ileż wagonów wywożą tego do Niemiec. Patrząc na to wszystko wierzę, że Niemcy są zdolni do wszystkiego. Żydówki są niezadowolone, że nas nie biorą do krematorium. Pocieszają nas powiedzeniem: my na śniadanie, a wy na obiad. One... O tu jest takie właśnie... One by może na ochotnika szły do gazu, bylebyśmy byli razem z nimi. Jakżeż one nas nienawidzą!
    </section>
    <section>
        <time>19850</time>Jesteśmy strasznie przepracowane. Pracujemy 12 godzin bez wytchnienia. Apele, marsz z pracy do pracy, komisje wyczerpują strasznie. Śpi się po cztery, pięć godzin dziennie. Co dwa tygodnie urządzają nam odwszenie. Teraz kiedy wszy nie ma wcale. Wtedy się nie śpi 36 godzin. Jesteśmy wiecznie zaspane. Śpi się stojąc na apelu, siedząc przy pasie w pracy. Czasem oczy tak bolą, że nie można spuścić powiek. Kiedyś rozmawiałyśmy na temat: ostatnie życzenie przed pójściem do gazu. Wiesz jaka była większość pragnień? Najeść się do syta dobrze okraszonych kartofli i wyspać się całe 24 godziny. Takie już zrobiłyśmy się mało wymagające. Doprawdy, to niewyspanie jest najgorsze ze wszystkich obecnie naszych tragedii. Już ze wszystkim innym jakoś dajemy sobie radę, chociaż już dawno przestałyśmy być „muzułmanami”. Taki dziesięciomiesięczny „heftling” już nie da sobie w kaszę dmuchać. Tu bardziej niż gdzie indziej tylko silny ma prawo do życia. A my się już nie damy. Żeby tylko Bóg dał zdrowie. Miecia od tego ostatniego Durchwalu jest zdrowa, z każdym dniem wygląda lepiej. Włosięta jej już odrastają. Już ani śladu nie ma z tego stracha na wróble, jakim była po tyfusie. Ma humor. To już się kończy. To tutaj bardzo ważne. Oczywiście to wszystko dzięki waszym paczkom. Wyobrażam sobie, ile tysięcy już połknęłyśmy. Gdybyście nawet wszystko sprzedali, to co było możliwe do sprzedania, już dawno by brakło.
    </section>
    <section>
        <time>19964</time>Nie wiem czy starczy nam życia, aby my się za to mogli odwdzięczyć. Przeczytajcie ten list u Dorobiszów o Dzeni Pieronkowej. Jest zdrowa, następnym razem może napisze. Przesyłam ucałowania dla wszystkich. Przyślijcie adres jej męża. *** Na lagrze zrobiło się okropnie! Zaledwie kilka dni, a już tak dużo zmian. Przede wszystkim podobno mamy wyjechać. Wszystkie Polki. Mówi się o tym już od pół roku, ale teraz podobno na serio. Nikt dokładnie nie wie dokąd. Mówią o Ravensbrück, o wolnych pracach w Niemczech, o jakimś nowym lagrze pod Krakowem. W każdym razie gdyby coś zaszło, że nie mielibyście od nas wysyłajcie telegram z opłaconą odpowiedzą do Auschwitz i do Ravensbrück z zapytaniem, co się z nami stało. Na to zawsze podobno dostaje się odpowiedź. Tak się boję tego Ravensbrück. Podobno tam jeszcze straszniej. Tu się już człowiek trochę otrzaskał, zna wszystkie kanty, a tam jechać na niepewne. Zresztą wszystko jedno, już się przyzwyczaiłam do wszystkiego, najbardziej przykrych niespodzianek. Kilka dni... Bo tu coś... Odebrano nam już wszystko: pończochy, swetry, bluzki. Nic oprócz zaplamionej koszuli i majtek, które się dostaje, i pasiaka nie wolno już nic nosić.
    </section>
    <section>
        <time>20070</time>Jakby na złość codziennie leje deszcz. Przemakamy na apelach do suchych nitek, a potem rano trzeba kłaść to wszystko mokre na siebie. Już i tak każda przeziębiona jest bardzo, a teraz buty mają odebrać od piętnastego. Jeśli nie przeziębimy się i nie zagrzejemy w kominie, no to wyjdziemy już chyba zdrowo. Dotychczas głównie opuszczamy. Kiedy stoimy na Lagerstrassie i dosłownie już nic suchego nie mamy na sobie, śpiewamy: My młodzi, my młodzi, nam apel nie zaszkodzi! Wyjątkowo na naszej koi mieszkają same dziewczęta. Aż 11 w wieku od lat 16 do 24. Razem podtrzymujemy się na duchu. Nie płaczemy nigdy. Jeśli któraś chora, wspólnie ratujemy się. Jakoś mija dzień za dniem. Przecież już tak dawno, jak wyjechałyśmy. Zdaje mi się, że śniłam o tym, że kiedyś miałam włosy długie, że nosiłam kapelusz, że jadłam na talerzu. Nie wiem, czy bym kiedyś potrafiła znów być cywilizowanym człowiekiem. To już tak dawno od tego życia sielskiego wśród was. Całymi dniami opowiadamy o wszystkich chwilach razem spędzonych, roztrząsamy najdrobniejsze szczegóły. Jerzy, strasznie, strasznie tęsknię za wami. Mój kochany, po raz dziesiąty, setny przeżywam wszystko. Jerzy, tak mocno chciałabym być z tobą razem. Nie mogę pisać, bo łzy i myśli tysiące ciśnie się naraz. Pamiętaj, że chcę cię zastać takim, jak zostawiłam: najukochańszym, najlepszym pod słońcem. A mój mały braciszek co porabia? Tyle radości sprawiają nam jego listy.
    </section>
    <section>
        <time>20183</time>Ja tutaj zamiast ciebie wychowuję małą Gienię, dziewczynkę w twoim wieku. Ja, ona i Miecia żyjemy jak jedna rodzina. Opowiadamy Gieni ciągle o tobie. Wyobrażamy sobie jak już jesteś duży Jureczku, braciszku mój jedyny, duża radość nasza. Czy śniłyśmy kiedyś, czy myśmy kiedyś przypuszczali podczas beztroskich dni, kiedyśmy razem z ojcem dokazywali, że w taki sposób będziemy kiedyś rozdzieleni? Często wieczorem po pracy idę pod druty. Dziś jedna Żydówka właśnie poszła przed chwilą na druty. Widziałam jak skonała. Patrzę, w dali zieleń, zielenią się drzewa, łąki, wolność. Tak niedaleko wy, 30 kilometrów zaledwie. Tak blisko, a tak daleko. Oczy przyzwyczajone do szarych bloków, szarych szat lagierskich, szarych twarzy rozszerzają się od pięknej zieleni. Wtedy człowiek wierzy, patrząc za druty, widząc gdzieś pociąg z daleka, że istnieje jeszcze inny świat, normalne życie i normalni ludzie. Bo my nie jesteśmy już normalne. aufsejerki, esesmani, którzy przyjeżdżają na kontrolę lagru patrzą na nas, jak na stado zbrodniarzy. Miałam okazję kiedyś przemówić do robotnika z wolności. Popatrzył na mnie z politowaniem i zapytał: <span style="font-style: italic;">A pani za co siedzi? Czy zabiłaś czy pani coś ukradła? </span>Odwróciłam głowę i ze łzami w oczach odeszłam. Za co? Podpisywałam tutaj wyrok, że siedzę za współpracę z ojcem w organizacji komunistycznej.
    </section>
    <section>
        <time>20298</time>Podsunięto, przeczytałam, uśmiechnęłam się, podpisałam i wyszłam z podniesioną głową. Tyle tu tylko mogę w najprzykrzejszych chwilach: podnieść głowę w górę i uśmiechać się. Muszę się już streszczać. Krzyczą na Lagerruhe. Dosłownie nie mam czasu na napisanie kartki do was. Za chwilę zgaśnie światło, pójdę spać bez kolacji, bo nie miałam czasu zjeść. Paczki otrzymujemy w porządku. Są rewidowane, ale nic nie zabierają. Bardzo proszę, wyślijcie nam w paczce wasze zdjęcia: twoje, braciszka. I włożyć do Waschpulveru ? (11; 00:23:07) w dobry sposób, a oprócz tego możecie pisać kartki na papierze pergaminowym, zwinąć w rulonik i zapiec w cieście, w samym rogu, bo czasem kroją przez środek.
    </section>
    <section>
        <time>20355</time>Jeśli możecie, wyślijcie paczkę jarzynową: kiszoną kapustę, marchew, taką ekstra paczkę. Zup lagrowych już teraz nie jadamy. Codziennie prawie gotujemy, najczęściej kartoflankę. Teraz coraz trudniej z gotowaniem. Boże, to grozi SK, to jest karne komando. Zresztą i tak wszystko jedno. W Weberei jest coraz gorzej, pracy coraz bardziej wyciągają, krzyczą, codziennie sport, żabki, a takie ćwiczenia z naszym szefem nie są przyjemne. To człowiek wyzuty z uczuć ludzkich. Jest mi wszystko jedno, byleby tylko z Miecią razem. Widok jej zdrowej, uśmiechniętej to moja radość tutaj. Wtedy, kiedy ją miałam stracić przekonałam się jak mocno ją kocham.
    </section>
    <section>
        <time>20406</time>Już to takie to, o rodzinę różne się pytam. I kiedy dostaję list od was, to ze wzruszenia robi mi się niedobrze, zdaje mi się, że za chwilę upadnę. Patrzę przez łzy, litery uciekają, nic nie widzę. Po godzinie dopiero może zdołam się zawsze otrząsnąć. Wtedy czytam chyba sto razy, uczę się na pamięć. Nazajutrz znów to samo aż do otrzymania nowego listu. Wtedy brudne, zalane łzami niszczę. Dzisiaj 10 miesięcy, tyle dni długich, gorzkich, tyle dni bez was. Już nic nie widzę, bo na bloku ciemno. Całuję cię tysiące razy. Pozdrowienia dla mamusi, siostry, brata no i tam Tuszyńskich, Jędrasów i wszystkich koleżanek. Odpisz tą samą drogą. Historia z tym pewnym momencie, znaczy po tym liście do „Wiadomości Zagłębia” rzeczywiście przestali mnie już ciągać na te przesłuchania. Myślałam, że jakimś tam sposobem zrozumieli to, że dostali ten list z redakcji, że przekazali. Minęły już lata. Ile? Dziesiątki lat kiedy właśnie pracowałam w TPPR-ze i przyszedł były komendant i powiedział, a że on zna, że ja się nazywałam Włodarczyk i że ja mu zawdzięczam, że uwolnił mnie od prześladowania, jakie przedtem... Nie wiem czy tak było naprawdę, nie wiem, ale właśnie, że podobno na zebraniach... Jak się to nazywało?
    </section>
    <section>
        <time>20514</time>Egzekutywę Komitetu Miejskiego przyszedł ten redaktor z „Wiadomości” i powiedział, że cała rodzina, cała redakcja jest oburzona. Że właśnie napisała taka więźniarka z Oświęcimia, że w Oświęcimiu wie za co tam wyrok dostała, podpisała, a tu że się ciągnie to latami i ciągle nie ma spokoju, i zawstydzona, że na oczach mieszkańców ciągle ją prowadzą ci. I apeluje w imieniu społeczeństwa, żeby wreszcie się to skończyło. No i że tam pierwszy sekretarz... I mówi, że on powiedział, że: <span style="font-style: italic;">Ja wstałem jako komendant i powiedziałem, i przyrzekłem, że to się skończy.</span> No, czy tak było naprawdę, czy to jego zasługa, to trudno było mi się po latach dowiedzieć. Wiedziałam, że to odwaga jednak tego, bo były czasy jeszcze tych ubeckich, takie lata, że odważył się ten dyrektor, ten redaktor naczelny tak właśnie w mojej obronie. Stałam, ale już nie mogłam go odnaleźć, bo już tutaj w Zagłębiu nie mieszkał, gdzieś wyjechał i nie mogłam mu za to podziękować. To były takie te moje kontakty z UB. A o tym teraz opowiem, jak w fabryce, gdzie pracowałam – to właśnie w tej fabryce trykotaży - te organizacje partyjne. Czy ja to już o tym? Nie opowiadałam. <span style="font-weight: bold;">Nie.</span> Więc było tak, że na zakładzie to były same kobiety, bo to na maszynach dziewiarskich pracowali. Majstrowie byli tylko mężczyźni.
    </section>
    <section>
        <time>20636</time>No i tam agitowali, żeby zapisywać się do partii. No dziewczyny, które miały tam robotnicze pochodzenie część się zapisywało. To się nazywało komórki komunistyczne. No my oczywiście i część tych, którzy miała rodowód pepeesowski nie zapisała się, nie zapisywał się nikt. I któregoś tam dnia przyszła też pani na zebranie i powiedziała, że ona jest przedstawicielem komitetu PPS-u. To było jeszcze przed, tuż przed 1948 i że też chciałaby, żeby tu jakieś koło powstało PPS-u. Część tam dziewczyn zadeklarowało się, przyjęło deklarację, a ja przyrzek... Poszłam na to zebranie pierwsze, organizacyjne i zobaczę, mówię, co tu robić. Wypadałoby, że ja jako żona tego, jako córka tego pepeesowca, który tyle w konspiracji tutaj zaważył na terenie miasta powinnam może się zapisać, ale posłucham co się tam będzie działo. I ona zaczęła opowiadać o okupacji, o pracy konspiracyjnej i mówi, że przez 2 lata właśnie to, jeśli chodzi o prasę podziemną, udawała się przez tak długi okres odbywać się powielanie tych gazetek w łaźni miejskiej, w domu Włodarczyka.
    </section>
    <section>
        <time>20754</time>Ale ja słuchałam, nic tam nie... Bo wówczas jeszcze się nazywałam Włodarczykówna. A nie. Czy to już było po ślubie? A obojętne. Nie, to było jeszcze przed ślubem. I poczekałam aż wszystkie wyjdą dziewczyny i poszłam do tej pani. Aha, i ona mówi, że ona właśnie pisała matryce do tych wszystkich gazetek. Pani Maria Polowa. Ona była, przyjechała do Zagłębia, jakoś oni tam byli repatriowani z Poznania, że musieli wyjechać jako ? (12; 00:05:30) i przyjechała tutaj do Zagłębia z mężem. Poszłam do niej i przedstawiłam się: Proszę pani, ja jestem właśnie Włodarczykówna z łaźni. Ona mówi: <span style="font-style: italic;">Dziecko kochane</span>, – wycałowała mnie – <span style="font-style: italic;">nawet nie wiedziałam, żeście wrócili! Słyszałam </span>– mówi –<span style="font-style: italic;"> tylko, że ojciec, że zginął</span>. <span style="font-style: italic;">To jeden z najbardziej operatywnych naszych ludzi. </span>I mówię: <span style="font-style: italic;">No właśnie przyszłam, bo nie wiem, czy wypadałoby, czy się zapisać. </span>No to powiedziała tak, mówi: <span style="font-style: italic;">Słuchaj, nie zapisuj się. Nasza organizacja prawdopodobnie... Już śledztwo przeprowadzają, wkrótce grudzień będzie i prawdopodobnie, że nie wiem, czy nas nie aresztują.</span>
    </section>
    <section>
        <time>20850</time><span style="font-style: italic;"> Ale w każdym razie nas z PPS-u, tych wszystkich, którzy w konspiracji pracowali, wszystkich wyrzucą.</span> I mówi: <span style="font-style: italic;">Słuchaj, tyle żeście już zrobili dla tej Polski i dla Zagłębia. Przyrzeknij mi</span>. Wszystko jej opowiedziałam, że sama jakie mam kłopoty, i z siostrą, bo to jeszcze tutaj jak przyjechała chorowała, no i z tym bratem, i z tym chodzeniem na tym UB. I mówi: <span style="font-style: italic;">Przysięgnij mi Włodarczykówna, że nie zapiszesz się w życiu do żadnej partii. Bo zobacz, co za tę pracę my mamy, że musimy się ukrywać i tyle tych towarzyszy, wszystko siedzi w więzieniach. </span>Powiedziała mi, że ten aresztowany, ci wszyscy, którzy zeznali na nich, właśnie ci komuniści. Mówi: <span style="font-style: italic;">Prawda czy nieprawda, że siedzą w więzieniu. I tu musisz mi przysięgnąć, że nie będziesz nigdy się do żadnej organizacji politycznej nie zapiszesz. Już matkuj tym swoim, temu rodzeństwu, i niech ich to ominie,</span> <span style="font-style: italic;">bo co się stanie, jakby jeszcze ciebie nie było.</span> I tak, i rzeczywiście według tego, co jej przysięgłam, to postanowiłam, że obojętne, ale do żadnej partii już w życiu nie zapisałam się. Na początku było to właśnie najcięższe te chwile. I właśnie w grudniu... To jeszcze muszę powiedzieć. Ja byłam na urlopie macierzyńskim, bo w lutym wyszłam za mąż w 1948 roku i jakoś zaraz zaszłam w ciążę, że w grudniu miałam rodzić dziecko.
    </section>
    <section>
        <time>20974</time>I już kiedy mój Jacuś się urodził, 7 grudnia, przed Bożym Narodzeniem właśnie było połączenie PPS-u z PPR-em, powstała partia PZPR. I czytałam co się działo w województwie katowickim, że wszyscy właśnie ci ludzie zasłużeni dla partii, ci którzy jeszcze pracowali, mieli wielkie zasługi w odzyskaniu niepodległości jeszcze tamtej wojny, wszyscy byli aresztowani. W województwie katowickim 17 tysięcy ludzi zostało wykluczone z tego PPS-u, a część właśnie aresztowanych tych, którzy tam stawiali opór na tym. I słuchałam, przez radio nadawali, pamiętam, że to było, ten zjazd zjednoczeniowy odbywał się na Politechnice Warszawskiej w sali, bo to jeszcze Domu Kultury nie było radzieckiego. I tam właśnie słuchałam, jak przemawiali ci wszyscy. I o tym połączeniu i o tym później, co się dowiadywałam tutaj od naszych tych, którzy siedzieli właśnie w więzieniach. I tak karmiłam tego Jacusia i tak mi było przykro za to wszystko i za te nasze cierpienia w obozie, że tak nam to Polska w ten sposób dziękuje.
    </section>
    <section>
        <time>21079</time>Jak byłam sama to płakałam, trzymałam dziecko przy piersi, karmiłam mu, a łzy kapały. I ja mówię: <span style="font-style: italic;">Boże! I po co to dziecko tak ma cierpieć, że pokarm z tymi łzami moimi.</span> No strasznie to przeżyłam, to właśnie zjednoczenie i to, że człowiek... Zamiast społeczeństwo powinno dziękować tym za to wszystko, za wyzwolenie, a tu taki los tych organizację PPS spotkał, że właściwie w 1948 roku przestała istnieć. I ci nawet, którzy pozostali to też zostali zdegradowani tam z różnych posad. Jak mieli tam kierownicze czy jak stanowiska, to już tam albo zwykłymi urzędnikami i już kariery się wszystkie skończyły. I dlatego jest jak jest od tej pory. Później przyjechali ci uchodźcy z Rosji, później ci z Francji razem z Gierkiem. To byli przeważnie ludzie o tym przekonaniu jak komuniści. I ten Sosnowiec stał się z miasta takiego o tradycjach PPS-owskich, stał się nie wiadomo, komunistycznym, najbardziej znanym w Polsce... Może Łódź kiedyś tam jeszcze taka równolegle takie właśnie miała korzenie.
    </section>
    <section>
        <time>21182</time>Ale to wszystko jednak najbardziej, co mnie jeszcze boli w obecnych, że to wszystko, że nikt tego prawdziwej historii tego Sosnowca nie opisał. Bo później pierwszym przewodniczącym, już nawet po 1989 roku to został wybrany niby sosnowiczanin, historyk – historii uczył w liceum Plater, a właściwie zaraz przekształcił – który powinien, bo jako historyk znał... Na Niwce urodzony, który mieszkał i prawdziwą tą historię mógł opisać, ale niestety, nic na temat prawdziwego działania PPS-u nigdy nie było. Wręcz przeciwnie, znienawidzona partię i stał się największym przyjacielem proboszcza i z Kościołem razem współpracował, a pepeesowcom niestety nie darowano tej winy do dzisiaj i nic się niestety nie wolno... Nikt nie wspomina o tym. To jest chyba w całej Polsce unikat, bo każdy jakoś swoich bohaterów, tych którzy zginęli za tę Polskę w jakiś sposób. Nawet inne miasta zagłębiowskie, jak Jaworzno czy Czeladź, to jakoś pamięć pozostała po tych ludziach, które życie poświęcili dla odzyskania niepodległości. Nie ma. Nawet ksiądz po kolędzie jak przychodzi, to z każdym się teraz, bo mam listę już tych, którzy zginęli...
    </section>
    <section>
        <time>21302</time>Już nie mówię tych, którzy przeżyli tak, jak my ten Oświęcim czy inne obozy, a mam listę tylko 600 osób tych rozszyfrowanych, którzy zginęli w Oświęcimiu w męczarniach, rozstrzelani. I to mówię do księdza: <span style="font-style: italic;">Nie można by za tych?</span> <span style="font-style: italic;">Czasem urząd miejski składa za swoich pracowników osiemnastu, żeby mszę odprawić, albo tam któreś liceum za nauczycieli, a za tych wszystkich nie można, proszę księdza? </span>Każdy mi obiecuje i na tym się kończy. Nigdy nawet nie odzyskają... I tak sobie właśnie myślę, czy to warto było się poświęcać tak bardzo dla...? No na pewno warto, bo gdyby nie te poświęcenia, to Polska by nie odzyskała tej niepodległości niestety, gdybyśmy nie walczyli o to. Ale no to taka już każdego Polaka jest jednak taka natura, że walczył na wszystkich frontach. Zresztą w ostatniej wojnie tyle zginęło. Już nie mówię tutaj o naszych kontaktach ze Związkiem Radzieckim, ale na przykład w Anglii. Przecież lotnicy, którzy najbardziej, wszyscy bohaterowie nasi. Z przerażeniem po wojnie czytałam różne opowieści, artykuły, w ogóle nic się o Polakach nie mówiło. Że to wszystko Anglicy zrobili. Już nie mówiąc o historiach Sikorskiego, który w jaki sposób zginął.
    </section>
    <section>
        <time>21408</time>Mówię, taka jest natura Polaka, że walczy na wszystkich frontach, wszędzie w obronie tych ludzi uciśnionych, a koniec i efekt najczęściej taki jest, jak w historii mojej rodziny. To były takie lata, początki po wyzwoleniu. Mój mąż... Aha, może powiem coś o szwagrze, który został... Już tam wspominałam poprzednio, że został tutaj w Sosnowcu, żeby chronić majątek Dietlów, najważniejszych przemysłowców w Sosnowcu, którzy najwięcej dla naszego miasta zrobili i myśleli, że wdzięczne społeczeństwo przyjmie ich zaraz po wojnie, bo nigdy nie byli wrogami. Wręcz przeciwnie, pomagali tą okupację przeżyć. I niestety władze nie darowały im tego, dlatego że byli tymi Niemcami. I nigdy nie wrócili. A mój szwagier Karol, jako najlepszy fachowiec z dziedziny włókiennictwa, chyba tylko po półrocznym pobycie, kiedy przekazał majątek cały Dietlów w ręce władz, został przeniesiony na Dolny Śląsk, tam do budowy, a właściwie odbudowy zakładów włókienniczych.
    </section>
    <section>
        <time>21518</time>Zapomniałam jak się to miasto nazywało. A potem do budowy nowych, wielkich zakładów dziewiarskich w Sieradzu. Żeby zachować, żeby to stanowisko zdobyć, no to po wojnie musiał zapisać się do partii. A rodzina Rudzkich, z których pochodził byli wielkimi patriotami i głęboko wierzących, religijną rodziną. I dla niego to, że zaproponowali mu wstąpienie do tej partii i się zgodził później było okropnym przeżyciem, no bo nie mógł kontynuować, nie mógł chodzić do kościoła. Jeszcze w tym Sieradzu postanowili, że był tam sekretarzem organizacji, bo to największe była w mieście te zakłady. No i nie wiem, tak to jakoś psychicznie się załamał, bo jego żona i... Aha, więc w 1948 roku braliśmy ślub wspólny, znaczy Karol ze swoją narzeczoną i ja z moim mężem, jednego dnia, razem w kościółku kolejowym. Ślub dawał mój prefekt, który religii uczył mnie w gimnazjum. Karol bardzo jakoś to odstąpienie od tego Kościoła najbardziej właśnie przeżywał, strasznie tak jakoś psychicznie się załamał i zmarł bardzo młodo na wylew w wieku 43 lata miał.
    </section>
    <section>
        <time>21643</time>Mąż i mój brat po tej okupacji studiowali obydwoje. Ja niestety musiałam pracować i w fabryce, i po pracy. Nawet już jak dzieci się urodziły trzeba było ten budżet domowy ratować, więc ponieważ nauczyłam się tego fachu dziewiarki, nauczyłam się pracować na tkalni, to znaczy tkać takie chustki, szaliki i na maszynie, gdzie się wyrabiało swetry. I na początku właśnie zajmowałam się wyrobem tych chustek i szalików, kupowałam na gdzieś czarnym rynku, a potem po prostu zgłosiłam się jako pracę chałupniczą, jako chałupniczka pracowałam i w ten sposób dorabiałam do jakoś pensji męża. Brat nie, bo studiował na dziennych tych, i tak jakoś wspólnie żeśmy prowadzili to gospodarstwo. Ale to, co było marzeniem mojego ojca o tych wyższych studiach, to wszystko jednak poświęciłam się dla tej rodziny.
    </section>
    <section>
        <time>21746</time>Brat wkrótce, no tak jak zawsze marzył o tym wojsku, to po liceum później wstąpił... Aha, bo też koniecznie szwagier chciał, żeby też poszedł do Wyższej Szkoły Włókienniczej, to w Bielsku wówczas była, bo mówił: Ano – jeszcze jak żył szwagier – to później dostanie jakąś posadkę taką rentowną. Ale brat nie, bo ciągle marzyło mu się to wojsko. Skończył studia, początkowo na dziennych, później na zaocznych i po wojsku, po służbie wojskowej, bo wtedy jakoś nie było jeszcze na uczelni, zdaje się na początku, wstąpił jednak do wojska i został zawodowym żołnierzem. Z tym że później na uczelni prowadził, wykładał jako... Bo chyba to taki przedmiot był, to wojsko, na Politechnice Gliwickiej. Później, a był już awansował w randze pułkownika, i osiedlił się, ożenił i mieszkał w Gliwicach. A myśmy zostali. Mąż z kolei po studiach najpierw był zastępcą dyrektora w fabryce tych dawnych Dietlów, a potem był naczelnym dyrektorem przez szereg lat.
    </section>
    <section>
        <time>21855</time>Też zapisał się do partii, bo inaczej nie mógł być tym dyrektorem, ale nigdy nie był w nomenklaturze. A zresztą na pewno to moje zachowanie to jemu ciągle też przeszkadzało w tym, no bo jakoś zawsze miałam taki nieposkromiony język i gdziekolwiek się coś tam działo, to protestowałam otwarcie przeciwko tym komunistycznym rządom. Najmilsza nasza chwila to była zawsze jednak... Bo muszę powiedzieć, że to co od dzieciństwa, ta miłość do Piłsudskiego, to pozostała do dnia dzisiejszego i zawsze tak mi się wydaje, bo to tak samo on bezinteresownie, jak ja kochał tą Polskę i później dla tego Sosnowca też... Aha, więc po tej, bo już przerwę zrobiłam w tej mojej pracy. Więc tak się to działo. Później jak wiadomo przyszedł taka odwilż w czasie dojścia do władzy Gomułki. No wtedy żeśmy to wszyscy, jak pamiętamy, witali tego Gomułkę, bo on jakoś tam okazał w tym, że owszem Polska tak, znaczy że ten komunizm będzie w Polsce, ale tylko, że będziemy walczyć o dobro ojczyzny, a nie jakieś internacjonale tego. Wszyscyśmy jakoś wtedy odetchnęli, to zaraz... On jakoś na początku, na przełomie chyba lat 1959, 1960.
    </section>
    <section>
        <time>21966</time>I wtedy ja, bo ciągle jeszcze o tym nie powiedziałam, że mnie się wydaje i że w moim sercu zawsze ludzie rosyjscy, Rosjanie i Ukraińcy przede wszystkim, to byli... Nie są winni, nie mają nic wspólnego ze zbrodniami Stalina! Bo przecież to jest naród – tak jak ojciec zresztą zawsze opowiadał – naród, który nie zna demokracji. Bo przecież oni zawsze... Najpierw byli carowie, później przyszedł komunizm, oligarchowie jak teraz już mówię, car Putin. I oni w ogóle nie wiedzą, co to znaczy demokracja. Tak żyć, jak u nas w Polsce, że można coś powiedzieć przeciwko. I takie całe życie ich było. Jak jeszcze właśnie byłam, to mnie tak interesowało, jak to tam w tej Rosji naprawdę jest. Chciałam bardzo pojechać, a przede wszystkim, to co już opowiadałam tutaj, że przypomniało mi się, jak ja bardzo niewdzięcznie zachowałam się do tych Rosjan, którzy nam właściwie uratowali życie, a myśmy w takiej pogardzie się dla nich... Tak w ich zrozumieniu, bo myśmy już później nawet nie znały, nie chciałyśmy się z nimi kolegować, już w ogóle. I widziałam... A poza tym, i później ta Ukrainka, która uratowała to życie mojej właściwie siostrze w komandzie, kiedy ten był ją w obronie. I tak mi się wydaje, że w tym obcowaniu podczas i obozów, i tam po wyzwoleniu, że oni są, mają lepsze charaktery jak Polacy, że są bardzo otwarci tak jako naród i tacy, powiedzmy...
    </section>
    <section>
        <time>22094</time>Jak Polacy to mają dystans tak w ogóle do wszystkiego, a oni są zupełnie inni! Są tacy bezpośredni, tak jak się przyjmuje, nie ma tam, bez żadnej kurtuazji: <span style="font-style: italic;">siadaj, zjedz, co masz podaruj, podaruje ci, podzielimy się.</span> I tak w którymś roku, to właśnie w tym okresie jak Gomułka przyszedł do tej władzy... Aha, a mężowi tam, bo to każdy dyrektor musiał jakąś tam partyjną robotę robić... Był taki Front Jedności, się to nazywał i męża tam, jemu to przypisali. Ponieważ w ogóle był bardzo człowiekiem inteligentnym, znał dwa języki perfekt: niemiecki, rosyjski. Znał łacinę i też miał jakąś taką lekkie pióro, że jeśli chodzi o, dlaczego został tym dyrektorem. Bo ci, co tam byli wówczas na tych posadach, to było w ramach tego na początku: Nie matura, lecz chęć szczera zrobią z ciebie oficera. I tamci oficerzy byli tacy po szkole podstawowej, ale był dobrym towarzyszem i był. Ale musiał być ktoś, kto tą pracę prowadził jakąś. Perspektywy w dawnym przemyśle, trzeba było różne referaty pisać.
    </section>
    <section>
        <time>22189</time>W związku z tym mąż i dla tutaj tych zakładów, i w Łodzi dla włókiennictwa pisał o przyszłości, o produkcji, o różnych innowacjach w tym przemyśle pisał referaty i wygłaszał to. Więc taki człowiek był im potrzebny. Ale niepotrzebny był tam w komitecie, to nigdy go tam do ścisłego grona nie zapraszali. Właśnie o tym mówię. I o tym Związku Radzieckim. Wtedy... Aha, i później było tak, że właśnie po tym 1960 roku jakoś zbliżyły się te, otwarte zostały granice po raz pierwszy do Związku Radzieckiego. Bo do tych czasów nie wolno było nigdzie. I powstało to Towarzystwo Przyjaźni Polsko-Radzieckiej. I też tam. I ono już było jakiś czas, jakiś starszy pan Nabiałek, zresztą też z PPS-u, on to prowadził. No ale trzeba było organizować później te „pociągi przyjaźni” i grupy, które z Polski miały wyjeżdżać do Związku Radzieckiego na zwiedzanie. I potrzeba, usilnie zaczęli szukać kogoś, żeby im to poprowadził. I tak jakoś byli tam jacyś dyrektorzy u męża, rozmawiali. No i ja też tam brałam udział w tej kolacji. A wcześniej starałam się u nich, mówię, że już chce iść do tej pracy. No jakąś tam tę maturę miałam, że... Zresztą wiedzieli, że znałam język i no, powiem, traktowali mnie jako inteligentną osobę.
    </section>
    <section>
        <time>22299</time>I starałam się u nich, że jakby coś intratnego się tam trafiło, że już chce rzucić to chałupnictwo i że chce iść do pracy. I tam na którymś zebraniu, na którymś takim przyjęciu u nas, przyszedł ktoś z urzędu miejskiego. Aha, był też Rudzki i był wiceprzewodniczącym, ale zbieżność nazwisk, z Czeladzi, Leszek Rudzki. I on tak jakoś mówi: <span style="font-style: italic;">No to co?</span> Bo tak mówił, nie byliśmy zupełnie obcymi ludźmi, ale ze względu na to nazwisko tośmy, to mówił do mnie: <span style="font-style: italic;">ty kuzynk</span>o. I tak mówił, że bardzo ja bym się nadawała do tego, bo jestem dobrą organizatorką, wiedzą. I tak nawet bratowa przyjechała, bo ja się tak namyślałam. No nie były to podobno na razie wielkie pieniądze, ale przynajmniej raz albo dwa razy w roku darmowy ten wyjazd do tego Związku Radzieckiego. Ponieważ bardzo mnie to ciekawiło, jak to życie, jak to tam naprawdę jest, bo mi się po prostu wierzyć nie chciało, tak jak tam opowiadały mi, jak te lekarki, że to w Związku Radzieckim tak jest, że żeby żyć to trzeba kraść. A u nas jeszcze wtedy jakoś ta Polska nie była taka skorumpowana, jak to się mówi w tej chwili, że to było nie do pomyślenia. I bardzo chciałam. A tak sobie myślałam, nie wiedziałam, że to ten Związek Radziecki... No wiedziałam jaki obszar, a może, mówię, spotkam tam kogoś, pojadę, z tych dawnych, może kogoś z komanda, jak w tym Kijowie czy tutaj, bo to też były studentki przecież.
    </section>
    <section>
        <time>22411</time>I bardzo, bardzo. Zgodziłam się! Ale to było... Aha, a dlaczego w ogóle jeszcze musiałam iść? Bo syn mój już... Jeszcze w międzyczasie to znaczy urodził się ten mój synek w 1948 roku, w 1952 roku córka. I syn już w tym czasie kończył liceum, brat pracował na politechnice już i tak za jego namową, żeby Jacek właśnie startował na Politechnikę Gliwicką. I tak się stało. No jakoś tam szczęśliwie dostał się, bo było bardzo dużo kandydatów wszędzie na uczelnie, bo tak jakoś młodzież spragniona była tych i było bardzo dużo kandydatów. No i w związku z tym, że trzeba było też jeszcze potrzebować więcej forsy, bo trzeba było przecież tam mieszkanie wynająć. Wprawdzie brat miał mieszkanie, ale wówczas miał tylko też dwa pokoje, swoją rodzinę. I tak tego, tak że zdecydowałam się tym bardziej jakoś zacząć tą pracę, taką zarobkową, żeby pomóc mężowi. I tak że równocześnie, jak Jacek zaczął studiować, to ja podjęłam się tej pracy. I tak mnie to... I w tym czasie, muszę powiedzieć, że w mieście tak jakby drgnęło, jakby miasto, mówię, odżyło. Mimo że ta komuna była, ale dużo ludzi już tak pokończyło te studia, bo to już było rok 1962.
    </section>
    <section>
        <time>22524</time>Dużo ludzi już tu po wojnie tych młodych pokończyło te studia. Bardzo... Był też w województwie teatr nasz Zagłębia. Aktorzy, aktorów było bardzo dużo i to takich patriotów przyjechało, takie różne przedstawienia były patriotyczne. Nawet jeden z sekretarzy, sekretarz komitetu miejskiego to jakiś taki był jakby nie komunista, chyba to ewenement w całej Polsce, że założył klub inteligencji był, właśnie nawet w pałacu dietlowskim dawnym. No to życie tak jakby bylibyśmy miastem oderwanym, jak byśmy byli oazą w tym komunizmie, że robiliśmy wszystko tylko dla tego miasta. Aha, poza tym dziennikarze z „Wiadomości Zagłębia” właśnie byli też tacy. Tu nawet nie od nas... Już zaraz, znowu zapomniałam tych nazwisk, ale wszyscy tak jakoś zbieraliśmy się i wszystko, co się odbywało... Był klub nasz, wtedy już powstał. Najpierw było to TPPR, jak ja przyszłam, to było krótko w komitecie, a później było w takim lokalu w OZS-ie, a potem zrobili piękny klub i myśmy się zbierali, wszystkie, całe to towarzystwo tych takich aktywistów. Ja to powiedziałam: wszyscy, którzy bezinteresownie kochali Sosnowiec.
    </section>
    <section>
        <time>22631</time>Aha, i szkoła muzyczna bardzo zaangażowana, teatr, no wszystko powiedzmy, cała ta inteligencja tak się włączyła. Dyrektorzy domów kultury, bo powstawały. I że tak to życie jakoś intelektualne tak jakoś na wysokim bardzo poziomie, żeśmy się czuli w tym swoim towarzystwie, robiliśmy tyle dla miasta i tu w mieście. Bo ten Leszek Rudzki tak zewsząd... No tak, no to wtedy to tak w ogóle nie odczuwałam, że to tych komunistów, których nienawidziłam zawsze, bo tyle mi tam krzywdy też zrobili po drodze, jak wróciłam i to, to wszystko już zapomniałam. Żeśmy tak właśnie odżyli i tak innym tym życiem. No ale taka sytuacja trwała jak wiadomo bardzo krótko, bo później 1968 rok, już wiadomo co było. Mój Jacuś biedny przyjeżdżał z tych Gliwic, no bo już te studenckie były rozruchy. Jacuś tam raz obolały przyszedł, posiniaczony, bo gdy tam gdzieś ich dopadli, manifestowali gdzieś tam w Gliwicach. I no niestety już to życie się zmieniało. Ale jeszcze ciągle myśmy już wtedy... Pamiętam, w klubie to wtedy modny był Wysocki Okudżawa i myśmy robili takie koncerty właśnie. Okudżawa przyjeżdżał, bo był zaprzyjaźniony z Olbrychskim, tutaj, to był u nas też w klubie. Później były też...
    </section>
    <section>
        <time>22743</time>Miłosz też chyba był później, najpóźniejsze czasy, to też żeśmy poezję Miłosza zapraszali. Z Krakowa aktorzy przyjeżdżali i taki ten, to wszyscy się dziwili, bo... Aha, a wszystko żeśmy to robili w ramach przyjaźni polsko-radzieckiej. Na przykład było odczyt, no to ten Mickiewicz i... Jak to się? Uciekają. Poeta radziecki. No przypomnę sobie. Mickiewicz, te wspólne poezje tamte wileńskie czy tych różnych tam Achmatowa, ci tacy przeciwko Stalinowi, którzy wszyscy już występowali. No i w związku tam z tą naszą działalnością, oczywiście wcześniej tam ukazywały się różne artykuły w gazetach, ale tu jest właśnie jedno, które już miałam odejść z pracy i co jedna z dziennikarek napisała. Więc ten artykuł to był tytuł „Pani Maria”: Pani Maria uśmiecha się tak jakby radością i życzliwością chciała obdzielić innych. Pewnie dlatego są zawsze przy niej ludzie i w jej klubie jest gwarno i rodzinnie. Mówi się nawet, że nie idzie się do zarządu miejskiego TPPR czy też do klubu, ale do pani Marii, pani Marysi czy po prostu Marysi. Pani Maria jest zatem dla sosnowiczan postacią ważną, sympatyczną. Trochę instytucją, a trochę kimś z rodziny. Pewnie dlatego nie sposób wyobrazić sobie, ze sosnowiecki zarząd RPPR mógłby się bez niej obejść.
    </section>
    <section>
        <time>22857</time>Tymczasem ona sama napomyka o przejściu na emeryturę i o odpoczynku. Ale czy będzie umiała odpoczywać po tak pracowitym życiu? To jest taki wstęp do tej, zakończenie. No tu troszeczkę jest tam później opisane wszystko co... Bo właśnie wtedy dostałam odznakę Zasłużonego Działacza Kultury i to był ten wywiad ze mną. I tak jak ta pani Małgosia napisała, no bo to wszyscy tak, co tam mieli na tego czy były jakieś kłopoty, to się właśnie w tym klubie spotykaliśmy. Jak można było czasem komuś pracę załatwić jeden drugiemu, tak żeśmy tak oszukiwali, naciągali. Aha, albo jeszcze jedna ważna sprawa. To o tym muszę powiedzieć, jak właśnie pomagałam, jak oszukiwałam komitet miejski. No bo jak wiadomo było, to trzeba było samych... Przede wszystkim jechali ludzie zasłużeni no dla partii i przodownicy pracy, więc tak się zdarzało, że jak był „pociąg przyjaźni” to było 300 ludzi, trzeba było zorganizować. No więc każdy ten to musiał być wytypowany człowiek czy kobieta przez, że była tam aktywistką jakąś partyjną, no względnie przodownicą. I wtedy nie płacił ten uczestnik za pełny pobyt, tylko albo połowę, przynajmniej połowę. Albo jak był bardzo zasłużony, za darmo jeździł. I te listy się tworzyło, ale jak to wiadomo, zanim to zorganizowane te wszystkie imprezy, te wyjazdy przez „Orbis”.
    </section>
    <section>
        <time>22971</time>Współpracowaliśmy z „Orbisem”. Zresztą tak samo bywalczynią w moim klubie pani dyrektor, tak samo jak my wszystko robiliśmy, uczestniczyliśmy w tych wspólnych imprezach. Aha, bo jeszcze zapomniałam, że w tym czasie powstał uniwersytet, filologie były polskie, w Sosnowcu. I ci profesorowie, a to przeważnie byli też repatrianci ci ze Lwowa, było bardzo dużo. Tak żeśmy bardzo dużo korzystali, bo były bardzo ciekawe wykłady takie różne z życia. Naprawdę, że życie było na tak wysokim poziomie, jak sobie przypominam, że tak... Nawet jak sobie, że nam nie przeszkadzali! Dlatego, że i ten nawet sekretarz, mówiłam, w komitecie to ten klub inteligencji skończył. I w urząd miejski, i tak... No naprawdę jak byliśmy, tak mi się wydawało, że tak sobie wyobrażałam to życie powojenne, że tak powinno być. Tym bardziej, że wszystko nawet, takie imprezy czy wykłady, że nikt za to nie brał pieniędzy. Czy praca z młodzieżą w tych klubach, to różne to, to wszystko było bezinteresownie. Czyli tak se wyobrażałam, że to jak ojciec był żył, to tak by sobie to życie układał. I w związku z tymi wycieczkami, ale to był już taki reżim, że każda osoba musiała być wytypowana i akceptowana. I „Orbis” nie przyjął listy, jak nie był tam przez pierwszego sekretarza podpisana ta lista, że ci ludzie pojadą do Sojuza i nie będą się wstydzić tu Polska za nich i że się będą właściwie tego.
    </section>
    <section>
        <time>23080</time>No to ja to wszystko tam wbite miałam w głowie i zawsze przed tą ostateczną tą, no to już biegałam do tego komitetu, te pieczątki dawali, a ja do tej Toli, mojej dyrektorki. Ale przecież były takie sytuacje, że kogoś wytypowali i tam w ciągu tego organizowania miesięcznego czy dwu- czasem, no to różne się losowe wypadki działy u ludzi. A to komuś umarło ktoś, a to ten zachorował czy nawet umarł, bo też takie przecież mogły się zdarzyć. I były zawsze, w każdej grupie to były ze trzy miejsca, które w ostatniej rezygnowali. Ale jeśli tak... Bo taki „pociąg przyjaźni” to miał 10 grup po 30 osób i w każdej grupie 29 osób „Orbis”, płaciło się „Orbisowi”, a jedna osoba była za darmo. Ale w chwili, jak zrezygnował ktoś, jak nie pojechał, no to już to miejsce przepadało. Czyli moja taka ciężka praca i czuwanie nad tym to była no zanim sobie tam to wszystko skompletowałam, bo to trzeba było i paszporty załatwiać i znowu mogła milicja nie dać paszportu, bo przecież bardzo dużo było takich wypadków. No to zanim tam to wszystko mi się poskładałam, no to w międzyczasie tam jakieś zmiany były. To wtedy tak, no umawiałam się, no najczęściej z nauczycielkami albo w ogóle z takimi znajomymi, które w ogóle ani z partią, ani w ogóle tam z żadną taką pracą propagandową nigdzie nie miały, ani przodownikami nie były.
    </section>
    <section>
        <time>23187</time>Gro nauczycielek, zresztą najwięcej nauczycielek, to już były przygotowane kandydatki przeze mnie: Musisz mieć paszport wyrobiony. Paszport, jak wiadomo, to wtedy nie miało się w domu, ale na milicji tam czekał z aktualną ważnością. I wtedy jak zgłaszał mi się w ostatniej chwili... Tu już ma być wyjazd, powiedzmy za tydzień, tego pociągu, a tu zgłasza się: ten nie może pojechać, bo tam chory, ten znowu z innych powodów, rodzinnych komplikacji. No to wtedy już nawet to miałam tam zawsze umówionego jakiego tego instruktora z komitetu, który... Bo jeden tam osób nie chciałam brać tego na swoją odpowiedzialność, że to ja tylko. Ale tylko zgłaszałam: <span style="font-style: italic;">Słuchaj, no jedzie taka ta. No nie ma, no to przepadnie to miejsce!</span> A oni wytypowali, bo na te wolne miejsca no to już komitet! To jeździli tam ważni już dygnitarze. To w ostatniej chwili, to co ma przepaść? No to mówi: <span style="font-style: italic;">No to bierz. To masz kogo? – No mam, wiesz taka porządna dziewczyna.</span> Bo to najwięcej kobiety tam pchały się.<span style="font-style: italic;"> – No to co, wsadzamy?</span> Mówię: <span style="font-style: italic;">No nie ma innej rady. To idziesz tam? Szefowi meldujesz? </span>Bo on musiał iść.<span style="font-style: italic;"> – A, no nie. Biorę to na siebie. </span>Cóż mu powiem? Jak nie pojedzie ten od nas z komitetu, to co? To ja będę za to. Ja mówię: <span style="font-style: italic;">Widzisz.</span> On mówi: <span style="font-style: italic;">No to tak będziemy robić, że musimy to mieć takich kandydatów.</span> Ja mówię: <span style="font-style: italic;">Dobrze, dobrze, ja będę dbała. – No, żeby porządni byli, żebyś nie jakiś tam. – Nie, nie będą handlować. Coś ty. Tyle to są tacy aktywiści też, tylko tak z różnych powodów do partii się nie zapisali.</span> No bo to: Czegóż do partii nie należą? Ja mówię: <span style="font-style: italic;">No nie zawsze. Kobieta to wiesz, nie zawsze tam może się zapisać.</span>
    </section>
    <section>
        <time>23303</time>No i tak. Tak że w ten sposób to tak przeszmuglowałam, bo to było tyle lat, że ja wiem? A może z 200 osób pojechało takich. I wtedy ja pisałam do tego zakładu, gdzie one pracują, pisałam pisemko. No przecież miałam wszystkie pieczątki, niby byłam takim sekretarzem... Znaczy był sekretarz taki partyjny, co oficjalnie, a ja byłam takim administracyjnym. No tu miałam swoją pieczątkę „w zastępstwie”, „wz” tamtego partyjnego, podpisywałam list na zakład pracy, tam najczęściej, czy do szkoły. Bo w szkole to więcej nie dali, ale 50% zawsze dostał ten. Ale jak taka nauczycielka była, co tam tego, to też nieraz i za darmo. Albo w innym zakładzie, bo nie tylko ze szkół przecież były. I pisałam, że tu w imieniu tego zarządu miejskiego zawiadamiam, że tam Zofia Wierzbicka jest aktywistką TPPR-u, pracuje na rzecz przyjaźni między Polską a Związkiem Radzieckim. Prosimy o dofinansowanie w jak najwyższej wysokości. No i zanosiła do tego, a właściwie nie zanosiła, tylko ja wysyłałam. I tak że w ten sposób tyle ludzi. A nieraz sobie taką... Aha, oprócz „pociągów przyjaźni” to były małe grupy, takie trzydziestoosobowe. Na przykład bardzo atrakcyjne jak były te azjatyckie republiki, połączone z Syberią albo wypoczynkowe w Soczi, i na 30. To ja se taką grupę zrobiłam, to mi Tolka dawała – Tola to była ta dyrektorka z tego – to w ogóle nie miałam tego przydziału z tego TPPR-u zarządu głównego, tylko z „Orbisu” mi dawała taką grupę.
    </section>
    <section>
        <time>23420</time>I też była jedna osoba za darmo, bo każda, bo to była zasada „Orbisu”: jak 30 osób ktoś zorganizuje, niekoniecznie TPPR, to jedną osobę ma za darmo. No to ja jechałam na tą darmową, a drugie to te, co tam mogły, ale to już tak nie były wysokie, co my, to płacił sobie pełną kto mógł, a część kto nie mógł, to mu pisałam te pisma od TPPR-u. To kiedyś u siebie w domu tu opowiadałam, jakoś na wigilii się roztego, ja mówię tak: Ano, jak ja sabotaż w TPPR-ze robiłam. Tam guzik by mi zrobili. To se taką grupę zrobiłam, że prawie cali znajomi żeśmy pojechali na te atrakcyjne takie, znaczy Soczi, wypoczynkowe, Jałta była, jak czasem było trzeba wypocząć. Albo ta grupa taka, co była do tej Azji. To wszystko były już takie też pod... Że to było z TPPR-u, a właściwie przez Tolę dostawałam tą grupę. Tak ze zwiedziliśmy zresztą bardzo dużo. I co muszę powiedzieć? W ogóle na początku to byłam też przerażona, bo Boże, jak ci ludzie tam mogli żyć?! Pamiętam pierwsze te wycieczki, jak jechałam na przykład do Wilna. I tu ktoś mi tam ze znajomych mówi: <span style="font-style: italic;">Słuchaj, mam rodzinę, to pójdziesz tam, tam jakieś pamiątki od nich, żeby posłać..</span>. Ja... Aha, a jak jechałam to zawsze, bo był fundusz reprezentacyjny, więc kupowałam, szłam do cepelii i kupowałam laleczki: takich górników, krakowianki, no takie były.
    </section>
    <section>
        <time>23523</time>A tam zawsze jakieś było spotkanie, w każdym mieście jak się pojechało, no to spotkanie z gośćmi i przychodził tam aktyw, no i ja tam zawsze ofiarowałam te. A jeszcze tak. Raz była też wycieczka, jedna z pierwszych, tak jeszcze oni nie mieli kontaktów z Polską, to była wycieczka, pamiętam, Kijów, Lwów też, coś. I pojechała, bo to pierwsza wycieczka, więc pojechało chyba z pięciu – to była mała, 30-osobowa grupa. Nie wiem, jakieś to były okazje, nie wiem czy rewolucji czy czegoś innego, coś w Związku Radzieckim. I wytypowanych było górników pięciu. I no tu to jednak pierwsze wycieczki, kazali im te górnicze stroje zabrali, ubrać, no mieli te pióropusze. My przyjeżdżamy, pamiętam, jakoś... We Lwowie oni się jeszcze nie ubrali w te, a do Kijowa, tam idziemy na to spotkanie, to ja mówię: <span style="font-style: italic;">Jak wam kazali te, to ubierzcie te mundury, te czapy.</span> W ogóle już tam celnicy na granicy: <span style="font-style: italic;">Cóż wy tu, co wy tu macie? </span>No mundury, wszystko pokazali, ale... Ci ruscy, bo nasi to wiedzieli, co to górnicy. To już było to zainteresowanie, co to za tego, co to za generały jadą? A w Kijowie oni wychodzą na ulicę, a tu tłum ludzi! Pytam: <span style="font-style: italic;">Co to za generały!? Jakie generały?! Jakie oni?! W jakiej wojnie brali gdzie udział, że takie mundury, takie piękne?!</span> Oni jeszcze różne mieli te pióropusze, bo jak w orkiestrze to, tam już nie pamiętam, inny kolor, biały zdaje się. Tu czerwony, tu jeszcze. Boże!
    </section>
    <section>
        <time>23631</time>Te chłopy byli... Bo tak, chcieli se też tam coś kupić, iść do tego, no nie mógł wyjść w tym mundurze bez... Już tylko w tym Kijowie. Później już mnie błagali już nigdy na spotkania żeby, bo tacy byli popularni generałowie. Tośmy się śmiali. Ale poza tym tak. Jak pamiętam, do Wilna i tu taki dobry znajomy mówi: <span style="font-style: italic;">Słuchaj, dam ci adres tam też.</span> Skorupa się nazywał, i tam, że też oni się Skorupy nazywali, tylko tam zostali na tych. Dał mi ten adres, to wszystko, ja tam... Bo tam zawsze był czas wolny, wieczorem już, tam około ósmej. Zresztą on napisał, że ja tam przyjdę. Ale tam jakoś nie mogłam trafić do tego i tak nie do tych drzwi, tylko poszłam obok i się pytałam, po polsku, bo przecież po rosyjsku tak nie umiałam. Już trochę rozumiałam, bo to tak się człowiek osłucha, ale pytam się po polsku, no czy tu... Bo jakoś chyba mi zły numer dał tego mieszkania, że ja tam trafiłam. No i pytam się po polsku, czy tutaj mieszkają Skorupy, Skorupowie. O widziałam, że tak coś niechętnie bardzo, ale odburknęli, że tam. I ja tam później mówię, że nie mogłam trafić i poszłam się dopiero do sąsiadów. On mówi: <span style="font-style: italic;">Boże, i jak pani mówiła? </span>Ja mówię: <span style="font-style: italic;">No po polsku. Oh</span> – mówi –<span style="font-style: italic;"> Boże, będziemy mieli zaraz tu wywiadowców! – Jak to wywiadowców? – Jak to? Jacyś przychodzą, po polsku, z Polski, bo przecież widać</span>. Ja mówię: <span style="font-style: italic;">No a cóż to w tym dziwnego? – Nie wolno! Jakby do nas tu ktoś, to trzeba zgłosić, że tu przyjeżdża, że nie wolno tak do nas tu przychodzić.</span>
    </section>
    <section>
        <time>23744</time>– <span style="font-style: italic;">Jezus </span>– ja już mówię. Znaczy wszędzie się człowiek uczył! Później to takie te... Jedne z pierwszych przyzwyczaił się do tego, bo po prostu się człowiekowi to w głowie nie mieściło! Później żeśmy, no już później żeśmy tam wiedzieli, to już nam ta Tolka, zresztą ta z „Orbisu” to wszystko: Słuchaj, nawet za bardzo tam w hotelu, to oni nawet nie w tym, żeby podsłuchiwać, że my coś tam na Związek Radziecki mówimy, tylko że o handel chodziło. Że ludzie oprócz tych przepisowych, bo to, już nie pamiętam, w ramach sto rubli chyba było wolno sobie... Tu się dostawało wymianę, bo ten rubel był równy dolarowi! Tak wysoko stał, znaczy wysoko dla nich. A u nas niektórzy... No w moich grupach też się tak zdarzało, to handlowali dolarami, bo się opłaciło. Wymienił na ten, a sobie kupił ten dolar. No ale to była ciężka później przeprawa, bo o ile go złapali później na tych dolarach, że wiózł, to już w ogóle nigdy nie dostał paszportu i tak dalej. No ale w czasie pracy to ja się o tym wszystkim dopiero dowiedziałam. Oczywiście ja powiem tak, że trzeba było obowiązkowo w ramach tej wymiany kupić sobie pierścionek. Jak człowiek nie kupił tego pierścionka, to był podejrzany. Po raz, te jedne z pierwszych właśnie tym we Lwowie byłam, to była ta, nie wiem, chyba pierwsza nawet wycieczka. I tak byłam z jedną nauczycielką, sąsiadką, to jej mąż później nawet był wojewodą. My tak idziemy, ale takie te pierścionki brzydkie, bo oni takie mieli wielkie oczka, a tu taki... I ani mnie, ani jej się nie podobały. A to pierwsza wycieczka.
    </section>
    <section>
        <time>23855</time>A mieli za to wspaniałe zabawki oni różne. No nie mówiąc o tych matrioszkach, że tam się wkłada, ale różne takie. U nas w Polsce takich nie było. Nawet i te lale też były! Ale naprawdę takich innych różnych. Później takie jakby na karnawał, bo to pamiętam, że mi syn to zaraz zwinął, takie niby okulary, ale takie to fikuśne, takie to zrobione z materiału, bardzo to były... I my mówimy z tą Ireną tak: <span style="font-style: italic;">Wiesz co, kupimy z tych.</span> Przynajmniej to pierwsza wycieczka, każdy czeka, przyjechała, gdzie pamiątkę, rodzina. To mówimy: <span style="font-style: italic;">A kupimy same zabawki. </span>I za te 100 rubli czy tam ile było wszystkośmy kupiły te. Boże, wyjeżdża, wszyscy mają pierścionki, a my nie mamy. No to wtedy nie wiedzieliśmy o co to chodzi, że chodzi... Bo u nich to to było barachło, te zabawki. W ogóle się tam nie patrzyli. No ale nie! Zrobili ? (13; 00:18:40), bo myśleli, że... Między tym prześwietlili, bo to wykrywacz był metalu. No to wszędzie tam, nawet jak oczko któreś miał metalowe te zabawki prześwietlili. Nie! Pierścionka nie ma! <span style="font-style: italic;">– No to gdzie pierścionek?</span> Mówię: <span style="font-style: italic;">Nie ma, nie mamy. </span>Jeszcze nam rubli coś tam zostało, to pokazujemy, że... Im się to w głowie nie mieściło, a my jak głupie po raz pierwszy no i mówimy, że no nie. Ale no nie, zabrali nas nawet na osobistą, bo jakoś... Ja się rozliczyłam, bo mówię, że tu mamy, bo te paragony miałyśmy, że to jest pokrycie w tych rublach. Nie, nie, nie. No – mówimy – fajnie, już teraz za każdym razem trzeba pierścionek kupić, bo człowiek jest rozgrzeszony. To to było pierwsze. I później też przyjeżdżamy gdzieś i tu pierwsza wycieczka, idziemy gdzieś tam na miasto...
    </section>
    <section>
        <time>23970</time>To w Moskwie albo w Leningradzie, bo wiem, że strasznie nam się podobało z kolei jazda metro. Bo u nas przecież tych metro nie było, a tam przepiękne stacje metro było! Zwiedzała pani? Więc przepiękne! Ale były tak naprawdę, że jak żeśmy jechały, to żeśmy się zatrzymywały na każdej stacji. Bo tam było tak, że się wrzuciło tam te, już nie pamiętam, mało kopiejek, parę kopiejek, i jak się weszło, to można było cały dzień jeździć za darmo dopóki się nie wysiadło z tego. A jeszcze było tak śmiesznie, bo tak mówili, że koniecznie trzeba rzucić. A bo jakby ktoś nie wrzucił tam tych kopiejek, nie pamiętam ile było, to przechodził, chciał przejść tego, a tu łapy wychodziły i zatrzymywały. U nas głupie te ludzie chcieli to wszystko... A oni se później, że my se żarty robimy. Nie wrzucali, bo chcieli, żeby ich łapy złapali. To była atrakcja. No ale później:<span style="font-style: italic;"> To </span>– tam mówili po rusku, my nie rozumieli, ale – Wyzywa! Bo tu jeden, co go łapy, drugi nie wrzuca. Chodziło tylko o... A myśmy się śmiali z boku, a oni się denerwowali. Ale już tam gdzieś tak, to chyba przy takich łapach, już tam jakiś podpatrzył jakiś mężczyzna i chodzi za nami. My wsiadamy. Więc myśmy tak, gdzie tam nam już tam... Aha, bo jak jechała... Ja jechałam tylko taka jakby no odpowiedzialna za grupę, oprócz jechała pilotka z „Orbisu”. Ale w Związku Radzieckim dochodziła rosyjska pilotka, która tam już się nami opiekowała, każdą grupą 30-osobową. Nawet w „pociągu przyjaźni” tacy opiekunowie byli. No i my tam...
    </section>
    <section>
        <time>24079</time>A to, cośmy tam jeździły tymi, to jak czas wolny, bo był czas na zwiedzanie, a później no to popołudnie wolne. Dużo było tych wolnych takich godzin, że można było se chodzić i samemu zwiedzać. I wtedy, co te przygody z tymi jazdą tym metrem, to żeśmy to już na swoją rękę robili. I tak. I ten facet idzie za nami. My wysiadamy, on wysiada. Wszędzie za nami. No – mówimy – rany bo, to na pewno szpicel jakiś. Ale tak ciągle są ludzie, ciągle wsiadamy, ciągle tam, nigdy same! Nawet jak żeśmy wysiadły, tam jakiś Ruski koło nas czy coś oglądał, że do nas nie dochodził. Mówię: <span style="font-style: italic;">Kurczę, jakiś szpieg. </span>Jakby starszy człowiek już. Ale ta mówi:<span style="font-style: italic;"> Takiego starego by tu dali na szpiega?</span> Ja mówię: <span style="font-style: italic;">Ale po cholerę tu tak łazi na za nami? </span>Dosłownie jeździł... Myśmy tam w ogóle jeździły ze 2 godziny, a w końcu on już gdzieś tam po godzinie, na takiej stacji małej żeśmy stanęli, i nie ma Ruskich, znaczy tylko my same tam. Myśmy tam, nie wiem, cztery, pięć nas było. I on też wysiada. A my mówimy: Teraz go tu... A on... On tak zorientował się widocznie z rozmowy, że ja to tam najważniejsza jestem, przychodzi do mnie i mówi trochę tak po rusku i tak po polsku:<span style="font-style: italic;"> Proszę pani, wy z Polszy? – Tak. – A ja żołnierz. Ja w Polsce byłem na wojnie, tam narzeczoną mam. I chciałem się zapytać, jakbyście się postarali, bo ja piszę do Polski na ten adres. Ja tak zakochany byłem w niej, ja już żonaty, ale ja jej w życiu nie zapomnę.</span>
    </section>
    <section>
        <time>24195</time>I takie tam. Tak zaczął opowiadać. Oczywiście śmy tam przez tą... O tej wojnie, gdzie był, gdzie za tego, że się sprawdziła. No nie znaleźli my mu. To spod Częstochowy, on dał ten adres. Odpisałam mu, że niestety szukałam, pytałam tych sąsiadów, że nie wie. Ale to mówię, taka przygoda z tym szpiegiem. Ale też była taka, że czasem pilot, a przeważnie ci piloci co ze strony ich, to byli właśnie tacy... No nie wiem, jak to się tam nazywało, tacy jak z tego, jak z naszego UB, to tam u nich z tego. Że oni musieli wszystko donosić. Wszystko tam podsłuchać, podsłuchy nawet robić na tego i wszystko na koniec wycieczki raport zdawać i trzeba powiedzieć kto był negatywny, kto tam na Związek Radziecki czy tego, czy gadał, czy mu się tu coś nie podobało. I to już ja później widziałam, bo Tolka mi mówi tak: Słuchaj, z nimi się nie wolno zaprzyjaźniać, bo to są same takie, no nie ubeki... Zapomniałam jak to się u nich mówiło na takich ludzi. No to ja tam wiedziałam o tym i tych też uprzedzałam: <span style="font-style: italic;">Żebyście się tam nie wylewnie albo o polityce. Po co tam macie mieć? </span>Później pójdzie do Polski i na zakładzie by mieli kłopoty. I raz tak było... No zawsze był wieczorek później. Najpierw gdzieś tam taki to był... W danej miejscowości żeśmy byli, tam z tego komitetu czy skądś z uczelni czasem przyszedł ktoś i z nami się spotkał, a później na zakończenie był wieczorek pożegnalny.
    </section>
    <section>
        <time>24301</time>To już taki w swoim gronie tylko żegnaliśmy tego pilota radzieckiego. No i to wtedy w tej restauracji była uroczysta ta jakaś tam przyjęcie. No i raz tak jeden, pamiętam, to chyba w Soczi było, tak się z nami zżył, taki za tego, był dusza człowiek. Wszystko tak mu tylko o Polsce: Opowiadajcie, o tej Polsce, bo wy dla nas my wy to Europa. Wy Europa, Polska to Europa. I wszędzie nas tak traktowali, że gdzieśmy, to Uuuu, Polsza, uuuuu, Europa, Europa! Tak że nam to tak ciągle imponowało. Nie mówiąc jeszcze... Ale ja najpierw o tym skończę. I on mówi w końcu tak tego... Wypił se, bo oni tam piją! Taka pierwsze, jak żeśmy tam przyjechali, już w pociągu, to przychodzą tam już te ruskie piloty, pyta mi się, czy mamy stakany. Ja mówię: <span style="font-style: italic;">Co to jest? </span>No tłumaczy, pokazuje, szklaneczka. A mówię: <span style="font-style: italic;">Po co to? – Do</span> <span style="font-style: italic;">picia wódki. </span>Boże. Ja mówię: <span style="font-style: italic;">No nie, nie mamy.</span> No to:<span style="font-style: italic;"> Eeee, tu każdy musi taki stakan mieć, bo na przyjęcie to sami Polacy wódkę przywożą, to my też swoją. </span>Bo to każdy tam pół litra, wolno było.<span style="font-style: italic;"> – Polskie wódki, no to my ruskiej też chcemy</span>. Stakan, że obojętne. No to dobrze, już później do chłopów mówiłam, że stakany weźcie, i w pociągu mogą was już częstować. I ten taki już po tym przyjęciu wypił tam tyle. Ja mu mówię, nie wiem jak mu tam było, mówię: <span style="font-style: italic;">Czemu tak płaczesz?</span> On taki zaczął płakać: <span style="font-style: italic;">Że żegnam takiej grupy jak wy, taka wesoła, jak to taka Europa, taka Europa, jakie wy Polacy, Europejczycy. </span>
    </section>
    <section>
        <time>24422</time>No ja mówię: <span style="font-style: italic;">To z tego płaczesz, że to? To będziemy w kon...</span> <span style="font-style: italic;">– Nie. Wiesz czego płaczę? Bo na kogo ja raport napiszę? A muszę napisać! – Jak to musisz? </span>Bo to już otwarcie wiedziałam. <span style="font-style: italic;">– No muszę. Jak nie napiszę, że tu nie ma takiego antykomunisty, to wyrzu, już nie będę tym pilotem.</span> No to były takie różne, niezrozumiałe. Albo na przykład, jak tak na plaży. Osobne plaże. Tam nie wolno było, że my się z nimi opa.... Jedynie pierwszy raz jak na początku to w Odessie, to była wspólna. To się też nie mogłam się napatrzyć! To co byłyśmy wtedy, to właśnie pierwsza taka wycieczka była. Jedna wspólna plaża, oni siedzieli razem z nami i oni tak: przychodzą i jest upał. Nie tak jak u nas jakieś kocyki czy tam coś, tylko się prześcieradła. Białe prześcieradło wszyscy rozkładają. Przynoszą garnki z jedzeniem tam. I kobiety, muszę powiedzieć, żadna prawie Rosjanka nie ma tych żylaków, mimo że są takie dosyć korpulentne, ale taka inna rasa. I zaraz harmożka i zabawa! I tańczą, i popijają! Z tego garnka tam jedzą. Dla nas to... Myśmy właśnie z tą, bo tam były tak nie kosze, tylko takie łóżka drewniane. Teraz to widzę w Polsce też coś takiego. To to się wykupywało.
    </section>
    <section>
        <time>24523</time>Na plaży ja teraz nawet nie byłam nad morzem. No to się tam wykupywało, ale niby się wykupiło, ale trzeba było siedzieć na tym. A jak człowiek odszedł, to chociaż wykupione, to później inny wlazł i się tak samo. Już mówi: <span style="font-style: italic;">Nie ma, on se też wykupił. </span>Bo nie były jakoś numerowane, tylko który wolny, to siadaj. I za... Jeszcze coś takiego, żeby dziwacznego z tych... Aha, no to właśnie to w tej Odessie... Aha, już wiem. No i, ale tak w Jałcie czy w Soczi to już osobne plaże, były osobne dla <span style="font-style: italic;">innostrańcy</span>, znaczy my zagraniczni. To nie, to nie wolno, nie wolno. A nieraz żeśmy się tak tam zaprzyjaźniły, bo to gdzieś tam na ulicy, w sklepie, i fajne takie! Oni bardzo, no bardzo chłonni byli o naszej kulturze: <span style="font-style: italic;">A wy w Polsce, a jak wy tam? A wy to tak żyjecie! A wam to wszystko wolno. A wolno wam tam mówić? A wolno wam tam...? No to kto tam panował. – Czy można powiedzieć źle?</span> A ja mówię: <span style="font-style: italic;">A dlaczego mamy nie powiedzieć? – Uuuu, to u was haraszo, haraszo u was. U nas nie wdzia,</span> <span style="font-style: italic;">nie, nie, zaraz by donosy. </span>Aha, i te sąsiedzi, że to wszędzie jeden drugiego. W każdym domu to. Ja mówię: <span style="font-style: italic;">To po co w takim domach mieszkacie? Wybierajcie się... – Ooo! Gdzie tam! </span>A to jeszcze te mieszkania były takie, co były wspólne! Jeden pokój siedmioosobowy, jedna kuchnia i to po prostu nie do uwierzenia. I to, aha, to myśmy nieraz, tak zaprzyjaźniłyśmy się i mówię: <span style="font-style: italic;">Wiesz co? Jak to w lecie, to my cie przeszmuglujemy. Bo se tam wieczorem pogadamy, prawda? </span>
    </section>
    <section>
        <time>24634</time>Bo oni się bali. Nawet na ulicy rozmawiać czy tam na plaży, to słowo powiedzieli. Bali się, tu oglądali zaraz i że nie będą roz... <span style="font-style: italic;">– Wiesz, to my cię do hotelu zaprosimy.</span> I nie udało się przeszmuglować! Tam na każdym piętrze była etażowa. I ona, wchodziło się na piętro i jak oni poznali? Bo przecież ubrana tak, jak my, twarz jak tego. Ona od razu poznała, kto jest Ruski albo Ruska jak tego. Ja mówię nie wiem jakie. A to były te etażowe, to były wszystkie do podsłuchiwania! One to właśnie donosiły to wszystko. A poza tym jeszcze były wszystkie pokoje podłączone, tak jak powiedziałam, i niektórzy to przecież ryzykowali, bo zabierali tam od nas najwięcej te jeansy były. Bo to już w Peweksie się kupowało. To były najbardziej... Już nie pamiętam, ale za te jeansy to chyba dwa pierścionki czy trzy się tam kupiło. To ludzie ryzykowali niektórzy, to tak przychodził, że chciał się dorobić. Wychodził za mąż, bo rzeczywiście był tam jakimś przodownikiem, ożenił się i tak jak już później załatwione, już odjazd: <span style="font-style: italic;">Pani Mario, co ja tam mogę kupić?</span> Ja mówię: <span style="font-style: italic;">Proszę pana, niech się mnie pan nie pyta. Nie wolno nic kupować, bo jak pana, to jeszcze mało, że pana wsadzą, to i z roboty wyrzucą, bo pójdzie za tego. </span>No tak mówiłam, ale gdzie tam, oni, każdy to... Jeden, bo to się wykryło później, to pożyczkę wziął, nakupił tam te. Przeszmuglował tam jakoś te jeansy. Przecież nie zawsze tak tą walizkę do cna tam rewidowali, że się udawało tam. Zresztą no różne rzeczy, już nie pamiętam, co się tam kupowało. A, peruki, bo to wtedy wyszły w domu i te peruki strasznie były modne!
    </section>
    <section>
        <time>24748</time>No to perukę to co tam, zwinęło się. Tak że te chłop, chłopak mnie się... Ja mu powiedziałam, no ale on się dowiedział swoimi drogami, co kupić i tak dalej. Kupił to wszystko. Ja nie jechałam w tym pociągu. To był pociąg... Bo nieraz to po prostu odstąpiłam komuś. Ktoś mi dał tam... Nieraz miałam dwie wycieczki w roku, a poza tym brałam tą, już znałam tą trasę... Znaczy dla siebie miałam za darmo. No to jak ja 17 lat tam pracowałam, to jak taka tam była Moskwa, Leningrad i tak dalej, to ile razy to można zwiedzać? To nieraz, a ponieważ forsy też potrzebowałam, to komuś odstąpiłam za pół ceny i se pojechał. Wtedy nie jechałam tym pociągiem. I ten chłopak podobno kupił takie różne rzeczy i jechał... A wtedy jechała aktyw! A ja dlatego nie pojechałam, bo z komitetu miejskiego działacze, ci wszyscy, sekretarze. Pewno była jakaś rocznica, pewnie rewolucji albo coś takiego. Będę znowu tam w tym komunistycznym takim, no bo już trudno, jak przychodzili tam tacy, to trzeba było się dostosować do nich. I mówię: <span style="font-style: italic;">Nie, to nie pojadę.</span> I ten chłopak bardzo korzystnie to sprzedał tam wszystko, co miał i kupił dużo tych pierścionków: dziewięć czy dziesięć aż. I na tym rzeczywiście by zarobił, bo jednak tu później różnica w cenie to to przecież była bardzo duża. I na nieszczęście jechał z jakimiś działaczami. To byli działacze komitetu miejskiego. Znam, jeden nawet dyrektorem był w MPO, ten który z nim był. I ten chłopak wszystko to im powiedział.
    </section>
    <section>
        <time>24858</time>Że kupił te pierścionki, że chce przewieźć. I tylko jak tu przewieźć? Tam mu już ktoś powiedział. Nawet powiedział mu do tego stopnia, że nie wykryje się tego, jak będzie złoto owinięte kalką, kalką taką w ogóle. Że to wtedy wykrywacz coś nie działa. Taką do pisania tą kalką. I on podobno tak część tam gdzieś to wziął se w tym wagonie, bo to w pociągu było, czteroosobowe wagony, bo z łóżkami sypialnymi, i wziął ponaklejał te pierścionki do ściany, tą kalką owinął i tam w różnych miejscach w tym wagonie. No i gdzieś tam poszedł do ubikacji, a te złodzieje mu ukradli, te działacze. I wysiedli w Kuźnicy Białostockiej... Aha, i przychodzi ten, kontrola celna, ten szczęśliwy, bo przeszło już, po celnej. Idzie, nie ma pierścionków. No więc od razu im tam zrobił awanturę i powiedział, że <span style="font-style: italic;">Przyjedziemy do Warszawy</span>, – no bo na razie jeszcze musi być cicho – <span style="font-style: italic;">przyjadę do Warszawy, to ja was od tego. Wy złodzieje, wy tego! W Sosnowcu wszyscy będą wiedzieć. Wy ukradliście mi. Jestem młody, ożeniłem się, chciałem się kupić sobie coś do domu. </span>Nic nie trafiało, w ogóle się nie przyznali. Ale wysiedli zaraz na granicy w Kuźnicy Białostockiej i żeby się tutaj... I ten chłopak przyjechał z tej wycieczki, opowiada mi to. I mówi: <span style="font-style: italic;">Pani, no idę teraz na milicję i wszystko powiem. </span>Mówię: <span style="font-style: italic;">Panie, przecież pan pójdzie do więzienia teraz, że pan zrobił przestępstwo, bo pan przecież nielegalnie handlował. </span>
    </section>
    <section>
        <time>24972</time><span style="font-style: italic;">Ich nie ukarają, bo oni się tam wymigają albo się nie przyznają i powiedzą, że ten celnik zabrał. Im będzie wiara, a nie panu</span>. <span style="font-style: italic;">A pan pójdzie do więzienia za przestępstwo. </span>I chłopak płakał u mnie. Proszę mi wierzyć, że ja mu później co miesiąc... Bo jeszcze tą pożyczkę wziął. Dość że nie zarobił, to jeszcze spłacać musiał. I ja mówię, że takie są podłości ludzkie, prawda? Tak to różnie bywa. I ja wiem, już nie pamiętam ile, ale mu tą ratę, co miał spłacać, to ja mu ze swojej pensji dawałam, bo mi tak było żal tego chłopaka. Już to dziecko się urodziło, jakieś komplikacje były z tym dzieckiem, dziecko chorowało. No i mówię: <span style="font-style: italic;">Boże kochany, że taka to jest ta uczciwość ludzka.</span> Ale tak się zdarzyło, że po latach znowu mój mąż, już ten drugi, Kantorowicz... Nie chcę mówić zresztą, jak się nazywał, bo pamiętam, ten dyrektor z MPO. Jego syn pracował razem, inżynier z wykształcenia, pracował razem z moim drugim mężem. I przyszedł z wizytą, tu już do tego mieszkania, bo już tu mieszkaliśmy. I tam w tamtym jednym pokoju taki miałam bardzo ładny obraz wartościowy, w tym pierwszym, i jemu to bardzo przypadł do gustu. Tak chodził, żeby mu sprzedać te mieszkanie. To był, bo teraz wnukowi go podarowałam ten obraz. Mówię: <span style="font-style: italic;">Panie, nie sprzedam, bo to jakiś malarz ważny.</span> Wartościowy ten obraz był. I w końcu chyba, bo nie wiedziałam jak się nazywa, ale w końcu się pytam męża: <span style="font-style: italic;">Włodek, jak on się nazywa?</span>
    </section>
    <section>
        <time>25080</time>A on mówi właśnie, że tak jak ten dyrektor. I ja mu wtedy to opowiedziałam. A on się... I opowiedziałam: <span style="font-style: italic;">Pana ojciec był czy z „pociągiem przyjaźni” w tym i on był głównym tym właśnie, ten co tych wszystkich okazał się. </span>A on czerwony się zrobił. A ja mówię: <span style="font-style: italic;">Proszę pana, ja panu przysięgam, że to jest prawda, która w tej chwili mówię. Był tego? Przywiózł pierścionki?</span> A on mówi... Na pewno się tam podzielili jakoś. Mówię: <span style="font-style: italic;">Przywiózł. – To są ruskie?</span> On mówi:<span style="font-style: italic;"> No dwa to mamie podarował. Nawet się mama właśnie dziwiła. </span>I poszedł do tego. <span style="font-style: italic;">– Jak mi pan nie wierzy, to niech pan, niech ojciec... </span>No oczywiście nawet poszedł, nie wiem czy tam powiedział, że te... Powiedziałam, prosiłam go, żeby nie powiedział, że to ja. Najpierw się strasznie bronił, że nie, ale później już więcej do nas nie przyszedł. Ale Włodkowi się przyznał, że tak ojca wziął na spytki, bo strasznie go to zabolało. Ale tak to jest. Taki los. Boże, za dużo o wszystkim opowiadam! W każdym razie skończyło się to moje urzędowanie. W 1978 roku poszłam na emeryturę. Ale tak jak tu Małgosia ta co pisała tu, ta Siwiec, ten artykuł, że bez pracy to ja nie będę mogła żyć, że w tym czasie zostało reaktywowane, które zlikwidowane było po wojnie trzy lata: Związek Byłych Więźniów Politycznych Obozów Koncentracyjnych.
    </section>
    <section>
        <time>25191</time>No i zaprzęgli mnie do roboty właśnie w środowisku i to była straszna robota. Wszyscy, bo to ogłosili, że będzie to odszkodowanie i trzeba było udokumentować swoją tą pobyt w obozie. A mieli ludzie przeróżne zaświadczenia z pracy, więc to trzeba było wszystko, żeby był tam czasokres ten, bo w różnych obozach i tych przejściowych, że udokumentować, że się było tym więźniem. I tak żeśmy znowu z tamtej organizacji w nową. Ale tu już czasem traumatyczne były sytuacje, bo jak przychodzili ludzie z tymi zaświadczeniami, no to już widzę, że w zasadzie starsi, dużo starsi ode mnie i każdy znowu opowiadał te swoje przeżycia traumatyczne, musiałam wysłuchać. W domu se tu już zrobiłam taką kartotekę. Mi tam popodbijali, żeby to wszystko, cały czas pobyt udokumentowany był. I tak żeśmy żyli, ale żeśmy tak... No to była taka przemijająca też, bo to już i starsi ludzie. Jedni umierali, nowi się zapisywali. Na przykład dzieci bardzo długo, te dzieci nie chcieli uznać, ani tych Potulic, ani żadnych. To jeździłam do Katowic i walczyłam o te dzieci. Oni wiedzą, że ja mówię... Oni mówią: <span style="font-style: italic;">A cóż takie dziecko?! A nic w obozie nie przeżyło! Bo ono tego nie pamięta.</span> Tamte stare takie sklerowani ci cali, władze ta. To walczyłam, to takie dziecko to tylko taki był argument: <span style="font-style: italic;">A pana wnuk, jakby tak był aresztowany i zabrane takie małe dziecko... </span>
    </section>
    <section>
        <time>25307</time>Bo na przykład ta Basia z Czeladzi, to nie pamiętam ile miała, ale jako małe dziecko. Albo nasza Halinka. I mówię:<span style="font-style: italic;"> Życie złamane, co wróciła, ani rodziców, ani bez rodziny i dziecko sierota. I całe życie już zmarnowane.</span> A bo: <span style="font-style: italic;">A oni nic nie pamiętają. Takie dziecko to nic nie przeżyło! </span>I długie lata było! Już nie pamiętam, dopiero w którym roku to zaakceptowali i jeszcze że... Nawet tak że jednego wyzwałam strasznie i sąd koleżeński był. Bo taki był przeciw, żeby te dzieci były, że nie przyjmować dzieci do tej. I w końcu go wyzwałam, mówię: <span style="font-style: italic;">Ty dziadu jakiś!</span> I on się znowu poskarżył do tego przewodniczącego i sąd koleżeński był. I że ja mam go przeprosić! Ale on się już widocznie tak poczuł tego, bo sąd, oni tam wszyscy siedzą. Wtedy powiedziałam: <span style="font-style: italic;">Już więcej nie pojadę.</span> I rzeczywiście rzuciłam już tą, znaczy jeśli kontakty chodzi o tych Katowic. I on mówi: <span style="font-style: italic;">No to proszę go przeprosić!</span> Mówię:<span style="font-style: italic;"> Ja?! </span>Ale on wtedy podszedł, pocałował mnie w rękę, no to mówi: T<span style="font-style: italic;">o wybaczam, wybaczam.</span> A ja się nic nie odezwałam. Takie to później też niesprawiedliwości tu się różne działy, ale w każdym razie znowu ten okres... W domu robiłam tu, bo to przynosiłam do domu, musiałam to przetłumaczać na polski te. Po całych nocach mąż... Bo tam to jeszcze na początku mieliśmy tylko te dwa pokoiki, później te. To siedziałam, on tam spał. <span style="font-style: italic;">– A idziesz już spać?! </span>Tyle, że to już nie pracowałam. Ale tak jakoś miałam tam posłuch, że później te dzieci, że oni też mnie musieli jakoś tak szanować.
    </section>
    <section>
        <time>25416</time>Na przykład ja Halince mówię przecież z młodymi sobie na „ty”. Ta Halinka Zalewska, ona mi mówi „pani Marysiu” i do dzisiaj ja jej mówię „Halinka”. I tak się znaczy... No na przykład Skalbmierską to już opowiadałam, jak ją tam przećwiczyłam, komu ma pomagać, bo na te wycieczki tam dla tych nierobów płaciła, no ale Halinka to jest też bardzo dużo teraz pomaga. Teraz może mniej, bo ma mniejsze środki. Ale w każdym razie żyliśmy jak jedna rodzina, pomagaliśmy sobie, bo naprawdę później tam niektóre te więźniarki... Taką Stasię mamy, żyje jeszcze, to ją tak te wnuki... Bo to tak. My mamy... Jak ktoś pracował, to ma rentę i wojenną, i pół przepracowanej. Więc to w naszych warunkach jest dosyć dużo, w przeciwieństwie do takich ludzi, którzy mają te niewielkie emerytury. Ale tak ich te wnuki znowu wykorzystują, że jak taką mamy Stasię, która to ma tam dużo tych dzieci, to jak emerytura przychodzi, to wszyscy przychodzą, ona emeryturę rozdaje, a później przychodziła do środowiska – ona ma swój taki domek tam w Zagórzu, rodzinny jest – ona nie ma za co węgla kupić, nie ma chleba. No to my to wszystko tam musieliśmy tak interweniować i z tymi dziećmi rozmawiać. I są takie duże nieprawidłowości, bo to jak to teraz w tym życiu... Ja mówię, że w ogóle tracą... Tamto nasze pokolenie, to jednak lepszych ludzi.
    </section>
    <section>
        <time>25528</time>Pewnie, że to milej się wspomina wszystko tą swoją młodość, ale to nieprawda, że... Ja wiem, że ten patriotyzm to jest niemodny teraz u tych młodych, to co tam dla nas ten patos, to jest teraz wyśmiewany, ale że inni ludzie są po prostu teraz. Jak tak właśnie myślę o tym, co myśmy, to mimo, żeśmy tak tyle przeżyli wszyscy, ale nadal tak... No może dlatego, że to urodziliśmy się, tak jak ja, po tej 123-letniej niewoli i to tak ten patriotyzm już tak był. A teraz no to inne życie. Ale tęsknię właśnie, tak jak sobie teraz to rozmyślam po latach i tak, bo to noce takie człowiek pół prześpi, pół przemyśli, no to sobie tak myślę, że... Też zastanawiam się, czy to warto było czasem, no bo tak jak w przypadku mojej rodziny, jak byśmy nie byli aresztowani, może i jakby tej wojny nie było, i ta matka by nie umarła, i ja bym te studia skończyła, i Sosnowiec byłby zupełnie inny, bo ci ludzie najlepsi zginęli, umarli, ten kwiat naszego społeczeństwa. I to życie byłoby zupełnie inne. Wszystko przez te przeklęte wojny. Oby już nigdy, nigdy się nie powtórzyło. To ciągle do moich tych wnuków mówię: Obyście nigdy tego nie przeżyli, co my byliśmy zmuszeni. Więc teraz już w skrócie.
    </section>
    <section>
        <time>25636</time>Po tym to już lata były te, jak zaczęły się 1979. Aha, a jeszcze przedtem nie mówiłam, bo zaczęłam pracować. Jak zaczęłam pracować w 1962 roku, w 1962 zaczęłam, nie, to jeszcze on był w liceum. Zginął jako już był studentem na politechnice w 1969 roku. Znaczy brał, był, znaczy w wspinaczce, w tym klubie wysokogórskim. I już wcześniej tutaj w Sosnowcu, a później na politechnice to tam był bardzo modny, ta wspinaczka się stała. On był jakoś tak specjalnie uzdolniony. Jak tam ten dziekan, który prowadził, to zawsze mówił, że on ma tam szósty zmysł, piąty zmysł, że do tego wspinania, że jeździł do tego. No już szykował się nawet już na jakieś te wyjazdy do Alp i niestety zginął w 1969 roku. Odpadł od skały na Żabim Mnichu w Zakopanem. Właściwie byliśmy wtedy no... Gdzie to myśmy? Wszyscy pojechali, bo rok wcześniej był w Czechosłowacji i w 1968 roku były te rozruchy akurat w tym czasie na Czechosłowacji.
    </section>
    <section>
        <time>25748</time>Ja umierałam z przerażenia, bo nie było żadnych wiadomości. Myślałam, że się zabił w górach i że dlatego nie ma, a tu nie wolno było, w ogóle żadnych wiadomości z Czech nie dochodziły. Tak żeśmy przyrzekli, że gdziekolwiek będzie jechał, jakby mamy możliwość, to będziemy jechać, żebyśmy wiedzieli jak, kiedy on tam pójdzie w te góry, wystartuje. I wtedy zdał te egzaminy, na trzecim roku był. Zdał już egzaminy, pojechał pierwszy, a koledzy mieli tu jeszcze jakieś zaległe egzaminy. I w Bukowinie Tatrzańskiej wynajęliśmy mieszkanie. Ja pojechałam z Basią, z córką i z tym Leszkiem, moim kuzynkiem, bratankiem z Warszawy. I za trzy dni mąż przyjechał właśnie, Jacek szczęśliwy po egzaminach, zdał, no i będzie czekał. Mieli razem iść z kolegami, którzy jeszcze egzaminy, mieli dojechać, przyjechać. Była piękna pogoda 15 lipca 1969 roku. Nam pokazał tam jakiś szlak taki dostępny, a on że pojedzie i poćwiczy na Żabim Mnichu. Ojciec kontrolował przed wyjazdem, żeby nie zabrał ani haków, ani żadnych linek, żeby się niebezpiecznie nie wspinał. No i tak, wieczorem wróciliśmy do domu. Ano to mu jeszcze po tej Czechosłowacji, gdzie nie było takich wiadomości, to gdziekolwiek później jeszcze wyjeżdżał w góry, to jakby tam nie wrócił do domu, to do nas dzwonił, bo wiedział co my przeżywamy, jak nie ma od niego wiadomości. No i wieczorem wtedy wróciliśmy, Jacka nie ma. Jacek nie wrócił. Ta gospodyni mówi: <span style="font-style: italic;">A, pani, pewnie tam spotkał, z kolegami gdzieś popił. </span>
    </section>
    <section>
        <time>25863</time>Nie, on w ogóle alkoholu nigdy do ust nie wziął, tylko w ogóle jak sportowiec żył i tak się żywił. I na drugi dzień już czekamy od rana, też nie ma. Czekamy na każdy autobus, który z Zakopanego. Na przystanku stoimy, nie ma, nie ma pierwszy. W końcu zadzwoniliśmy do tego... Jak to się nazywają ci ochrona tych? <span style="font-weight: bold;">Pogotowie tatrzańskie.</span> Pogotowie tatrzańskie, do Zakopanego. No i mówimy, czy nie ma jakichś wiadomości, że syn wczoraj poszedł na Żabi, ale tak się miał tylko przejść bez żadnych tych. Tam mąż rozmawiał z nimi. A tam się pytają:<span style="font-style: italic;"> A jak był ubrany?</span> No więc mówimy, że miał niebieski swetr i spodnie te takie do kolan za tego, jakie skarpety. A oni mówią: <span style="font-style: italic;">Proszę przyjechać.</span> Ale jeszcześmy myśleli... Jedziemy w tym autobusie i tak już nie rozmawiamy ze sobą, a ja mówię tak:<span style="font-style: italic;"> Pewno jest nieprzytomny i nie umie powiedzieć.</span> Nie przychodziło mi to do głowy, że nie żyje. I przyjeżdżamy, a tam od razu mi tam poprosili usiąść. Że ten mi jakoś nie chciał ten dyżurny nic powiedzieć. Przyszedł tam ten ich kierownik i mówi, że nas do kostnicy zaprowadzi, żeby rozpoznać tego.
    </section>
    <section>
        <time>25971</time>I tak wchodzimy, a on już nago leży, rozebrany, bez ubrania. Tylko tam jakoś nie było tego światła. On latarką poświecił i tak wziął... A on tutaj jak się wspinał na skałkach u nas, to raz coś sobie tam nogę uszkodził i tu miał takie szramy na lewej nodze. I wchodzi, a mąż mówi tak: <span style="font-style: italic;">Zaraz zobaczymy, czy to on. </span>Bo tak, buzia jeszcze brudna taka, tu mózg mu, bo uderzył się z tyłu, więc bez mózgu. Tu nie można, zresztą ciemno było, nie bardzo rozpoznać. A ciało nagie. Przecież ja tam już takiego dużego też nigdy nie oglądałam nago. I tak mój mąż mówi: <span style="font-style: italic;">Odwrócimy nogę, zobaczymy. </span>I mąż patrzy i mówi do mnie: <span style="font-style: italic;">Nie, to nie on! Nie ma szramy.</span> A ja mówię: <span style="font-style: italic;">Ale przecież to prawa noga.</span> Odwróciliśmy na drugą stroną, a tu te szramy jego są. No w ogóle już nie chce opowiadać, co się dalej działo, co człowiek przeżył, w każdym razie przywieźli go w tej góralskiej tutaj do... A to były prawie wakacje, no więc nawet brat, bo przecież pracował na politechnice, ale tych studentów, oni już gdzieś wyjechali, tak że tylko ci górale przyjechali i z góralską orkiestrą na tym pogrzebie naszym było. No i później żeśmy sprowadzili te skały z Żabiego Mnicha i pomnik jest bardzo oryginalny. Jest ta skała taka. Wszyscy chodzą oglądać, tak jakby to było. Jest jego zdjęcie, tu jedno z takich co jest tu. I krzyża nie ma, tylko jest ten...
    </section>
    <section>
        <time>26085</time>Symbol czego? Ze zniczem miska na tym, no i pisze dalej, że student Politechniki Śląskiej, zginął... No taki oryginalny bardzo i cały ten grób później też jest taki w trakcie, znaczy taki jakby na dwa miejsca. Na cztery żeśmy to zrobili, te dwie podwójne piwnice. Ale teraz i tak, to tam już później umarła ta moja bratowa, i tam Karol już, bo to był grób tego Karola. I mój mąż tam leży, i Jacek, i ten drugi mąż, i ta szwagierka. A teraz już będziemy się wszyscy kremować, żeby wszyscy leżeć już w tym grobie, nie jeździć po całej Polsce. Ale to straszne jest to przeżycie, bo też później ten... A mąż się strasznie mój załamał wtedy. No w ogóle w domu gdyby nie córka, to w ogóle nie wiem, jakby to życie się potoczyło. Bo przecież minęła i żałoba, w ogóle nie wolno było puścić telewizora, nie wolno było radia. I on tylko, jak ktoś przychodził, to jedno i to samo, jedno i to samo. Tylko siadał i znowu wracał mąż. A to już mówił, że on ma wyrzuty sumienia, że Bóg... Chociaż powiem, że chciał go odciągnąć, on takie rozmowy, od tych gór, ponieważ wiedział czym to grozi ta wspinaczka, że tak każdy przecież prawie taką śmiercią ginie. I w końcu tak jakoś mu... Mąż skończył ekonomię i później jeszcze ci dyrektorzy, ponieważ oni nie mieli wykształcenia niektórzy, no później już się nie kończyło na tym, że tylko takie w tym czasie, że każdy musi mieć wyższe studia.
    </section>
    <section>
        <time>26206</time>No i tu nawet zrobili takie prawo administracyjne u nas i wszyscy, żeby... A ponieważ mój mąż zawsze marzył, żeby to prawo skończyć, no i go tak namówiłam. Mówię: <span style="font-style: italic;">Masz okazję, żeby to, co marzyłeś.</span> I zapisał się. I tak się stało, że ci no to byli, no nie mieli żadnego, nawet tam średnie albo byle jakie, partyjne wykształcenie, tak że ciągle u nas siedzieli, bo mąż w końcu douczał ich. Tam ciągle była gromada niby tych dyrektorów wszystkich. To jeden dyrektor WSS-u, jeden tam wielkiego budowniczego, drugi tego, no ale tak że oni tych... No mąż jeszcze już do tego, ale cały czas jakoś tak się załamał po śmierci tego, że ciągle mówił, że jego wina, że mógł go odciągnąć, mógł... Ale wcześniej to mąż już budował garaż, bo tam w dietlowskich domach i mówi tak: <span style="font-style: italic;">Kupimy samochód</span> i żeby się zajął samochodem. Więc powiedział: <span style="font-style: italic;">Dobrze, będę ci ojciec pomagał</span>, – bo to każdy sobie budował we własnym zakresie, że sobie wybuduje ten garaż – <span style="font-style: italic;">będę ci pomagał, ale samochodem nie będę jeździł.</span> Tylko przyjechał, to na rower i do Siewierza, i trenował za tym. I wiecznie były te ciężarki do dźwigania. Bardzo się tak rozwinął, był bardzo dobrze zbudowany. Dlatego że pierwsze dzieci nasze, bo o tym wcześniej nie wspomniałam... Pierwsze dzieci, które wszyscy rodziliśmy...
    </section>
    <section>
        <time>26305</time>Każde pierwsze dziecko po obozie oświęcimskim... No wpłynęło na to chyba, bo przecież w obozie myśmy nie miały miesiączek, że były przecież te. I przerwa w tym... Poza tym no chyba to wszystko, to życie też jakoś wpłynęło na organizm... Bo nie wiem, może Halina o tym opowiadała, że myśmy jeździli do Krakowa i specjalnie... Nie, nie mówiła? Specjalnie, nawet Kłodziński... To byli więźniowie... Ten doktor Kłodziński to był jakiś, nie wiem, lekarz, ale bardzo tam ważny dla Krakowa i on właśnie opiekował się wszystkimi tymi więźniami i robili doświadczenia. Tylko nazwiska tej pani nie pamiętam. Bo wczoraj nawet Haliny pytałam, bo Halina też tam jeździła. Bo oni robili uniwersytecie chyba taki prace naukowe na temat: jaki wpływ miały przeżycia te oświęcimskie na dzieci, które się rodziły, te pierwsze. I prawie każda, każda więźniarka, to dziecko nie chowało się naturalnie. Na przykład mój Jacek to bez przerwy chorował, biegunki miał. Później brak odporności jakiejś. Poszedł do szkoły, do pierwszej klasy, siedział z jakąś dziewczynką, gdzie ojciec był na gruźlicę chory i on się zaraził gruźlicą! Nikt z klasy. I taki brak odporności.
    </section>
    <section>
        <time>26417</time>A niektóre nawet dzieci, u Haliny, bo tak się pytam, no to one, powiedzmy, nie Oświęcim przeżyły, ale Halinka ta Zalewska, że każde z tym pierwszym dzieckiem to były kłopoty. Nawet jedna z pań to nienormalne dzieci się rodziły, że psychicznie takie nienormalne. I prawie, no mówię, miałam okropne z wychowaniem jego. Całe życie, do czwartego roku życia, tośmy cuda robili! Jeździliśmy do najlepszych lekarzy. Skończyło się z biegunką, uszy, to uszy, ropa mu tu szła, a przecież w ogóle byliśmy zdrowi, ani nikt na gruźlicę nie chorował, ani... Później do pierwszej klasy jak poszedł, to przerwałam, musiałam do Rabki z nim jechać. I siedziałam w Rabce i on wyleczył się z tego. Tak że mało odporny i taki był, no ja wiem, no bardzo tak fizycznie. Ale później sam tak jakoś to wszystko, że tak się rozwinął i taki był przez ten taki sportowy tryb życia i no tak... Bardzo, bardzo mi go, no tak mi go brak, że nigdy go co... Ciągle go wspominam! Już by miał w tym roku 60 lat. A zginął jak 21 lat, w dniu lądowania na Księżycu, 15 lipca. No i tak. I później mąż umarł zaraz, dwa lata potem. Zostałam z Basią znowu tylko. I potem, no tak jakoś się stało...
    </section>
    <section>
        <time>26528</time>Już no właśnie zaangażowałam się wtedy właśnie w to życie takie kulturalne, bo przebywanie w domu, to wszystko, to w ogóle no wszystko mi to przypominało. No może Basia najbardziej ucierpiała, bo też później właśnie wtedy zdawała akurat na biologię, bo ojciec... Chciała, bo ona chciała na AWF startować, ale ojciec powiedział: <span style="font-style: italic;">Co to za zawód dla</span> <span style="font-style: italic;">kobiety? </span>Nie na żaden AWF, masz sobie wybrać jakiś ten zakaz. No więc, że na biologię. Na biologię startowała, ale się nie dostała, bo w tamtym czasie to ta biologia była najbardziej... To było po 20 kandydatów. Jakby był mąż z nomenklatury, to szedł papier za tym i dziecko się dostało. A ona się nie dostała i w tym czasie mąż umarł. A ja nie miałam jeszcze 50 lat, 48 wtedy i zostaliśmy właściwie... Tam niewiele zarabiałam w tym TPPR-ze, a tu trzeba było utrzymać, studia przed nią. Wtedy właśnie już tam, bo chciałam odejść, ale wtedy no to mi tam etat jakiś zrobili. Wykombinowali, że brałam z innego zakładu, tam tu byłam i że jakoś w tym wytrwałam. I później już to było tak... Mąż jak Basia była, w 1972 zmarł. W 1972 roku zajęłam się, cały czas później już tym środowiskiem! Już żyłam tylko tym. I tak jakoś jak jedna rodzina żeśmy się tak czuli, pomagaliśmy sobie. No ale jak biologia i wiadomo, wszystko wymarło.
    </section>
    <section>
        <time>26640</time>Już teraz tylko kilkoro tych dzieci. Już nawet z tych dzieci bardzo dużo poumierało. I Dolek no to teraz niby przewodniczącym był, bo to ja już mu złożyłam te wszystkie dokumenty i tak. Starałam się jak najwięcej brać jednak udział tutaj w życiu, przede wszystkim krytykować wszystko, co mi się nie podobało. Nie wiem, chyba jedyne miasto w Sosnowcu, bo wszędzie gdzie idę, gdzie jadę, to jakiś obelisk czy cokolwiek, że jest za tych, którzy zginęli, a u nas tyle ludzi, tyle ludzi, tyle tysięcy ludzi i śladu niestety nie ma żadnych. I teraz jeszcze ten... Wiem, że to już teraz tam trudno wywalczyć, bo już nie ma prawdy już tych rodzin, żeby walczyły razem o tej pamięci. Ale jeśli chodzi o ten obóz, bo to jeszcze nie mówiłam, to w Sosnowcu w roku 1940 na ulicy 1 Maja były takie nieczynne hale po fabryce szenowskiej. Tak się to tam nazywało, hale szenowskie. Były tam przez pewien okres, jak pamiętam, bo akurat mieszkałam przy tej ulicy, były kiedy hale targowe. Później były takie różne tam przedsiębiorstwa, magazyny. Były też magazyn... Ostatni to był magazyn obuwia jakoś i w roku 1940 w tych – jeszcze Oświęcim, obóz oświęcimski dopiero wtedy powstawał, Oświęcimia nie było – to było pierwsze aresztowanie.
    </section>
    <section>
        <time>26769</time>Bo wiadomo, jak się ta wojna zaczęła, to na początku w ogóleśmy nie przypuszczali. Tak wszystkim się wydawało, no wojna, jak wojna, jak poprzednia, że to będzie, będą gdzieś tam bitwy, będą się bili. Zresztą przede wszystkim to wszyscy przygotowani, że będzie ten gaz. Każda rodzina miała tą maskę gazową, że będą na pewno naloty te, schrony pobudowane. Wiadomo, zupełnie to inaczej się zaczęło. Na początku to jako tako to było. Tak wyglądało, że będzie normalnie, jak to w te wojny były tam prześladowania, że radia, to, rowery, że wszystko trzeba było oddawać, ale nikt nie sądził, że to przyjdzie, że to taka będzie wojna wyniszczeniowa tego Herrenvolku. Bo oni się uważali za naród panów, a my jako te podludzie, Słowianie, a zwłaszcza Polacy jakoś najbardziej tyle właśnie musimy tego znieść cierpienia. I cóż jeszcze? Co teraz mam? To chyba wszystko. <span style="font-weight: bold;">Proszę opowiedzieć, jak państwo spędzali wieczory, jeszcze przed wojną w domu rodzinnym.</span>
    </section>
    <section>
        <time>26862</time>No właśnie, przed samą... Właśnie taka półdorosła to byłam dopiero znaczy przed samą wojną, bo już 17 lat miałam wówczas. No moi rodzice to już u mnie to... Mama była tak zapracowana, bo jak już mówiłam, no przedtem gdzieś 3 lata przed wojną dopiero chyba pozbyła się tych krów i tego dochodu z tego mleka, tak że cały dzień miała tak wypełniony, że jeśli chodzi o jakieś rozrywki, to dla niej jedyną rozrywką był Kościół. Była tak bardzo pobożną osobą, że wstawała o świcie, już biegła tam na tą pierwszą mszę codziennie, no i tak myśmy też tak byli w tym duchu wychowani, że wszystkie nabożeństwa, takie jak dawniej, do których się dużo przykładało, znaczy majowe, czerwcowe, czyli wieczory. Październikowe były jeszcze, droga krzyżowa, tak że te wieczory... I później mama przychodziła jak był czas, tośmy tam na ten temat rozmawiali. A ponieważ byliśmy odizolowani od świata, bo mieszkaliśmy tylko w dwie rodziny, mój ojciec był gospodarzem tego obiektu i kierownik, i właściwie to do siódmego roku życia, to byliśmy tacy odizolowani od świata.
    </section>
    <section>
        <time>26974</time>Że jak ja to mówię, że to oaza szczęścia to nazywam ten okres, ale równocześnie izolacja od całego świata. Dopiero pójście do szkoły, to spotkało się z innym światem, takim okrutnym. A tam to tak wszyscy – to już zdaje się opowiadałam – pracownicy tej łaźni miejskiej i równocześnie, który teren tej łaźni to był ośrodkiem dla tych bezrobotnych, którym się wydawało te narzędzia, bo oni pracowali. I okres dopiero później takiego brutalnego życia to dla mnie się zaczął jak poszłam właśnie do szkoły dopiero. No i jak to zwykle dopiero o tych... Jeszcze zdaje się opowiadałam, że wtedy to było tak, że chodziły do 14 roku życia wszystkie dzieci musiały ukończyć siedem klas szkoły podstawowej. Ale nie dbano o to, żeby to całe siedem klas, tylko nieraz kończyło się... Nie było wtedy szkół specjalnych dla dzieci zapóźnionych w rozwoju, tylko te niektóre edukację dziewczyny, bo chodziłam już do tej żeńskiej szkoły, to kończyły swoje wykształcenie na trzeciej klasie na przykład. I one były źródłem, jak ja już byłam w drugiej klasie, to już były takie dwunasto-, trzynasto- i niektóre nawet czternastoletnie dziewczyny, które nas wprowadzały w świat. Wtedy żeśmy się dopiero dowiedziały o tym, że to nieprawda, że to bocian dzieci przynosi, o tych wszystkich zbrodniach.
    </section>
    <section>
        <time>27090</time>I takim wielkim przeżyciem też właśnie to było to, jak poszłam do koleżanki, z którą siedziałam w ławce, i tam tato bił mamę. To było dla mnie takie przeżycie straszne, że nie mogłam się pozbierać długi czas, że takie rzeczy się dzieją. Ale ponieważ się nauczyłam czytać już w wieku 5 lat, to interesowałam się znaczy takimi wszystkimi. Wtedy mnie tak to jakoś i zbulwersowało, i przeraziło, że czytałam, znaczy jeszcze pogłębiałam to przez czytanie takich różnych, w tych bulwarowych takich pismach, które kupowałam w tajemnicy. Bo wychodził taki „Czarny detektyw”, „Tajny detektyw” przepraszam, to kupowałam to i tam było o różnych zbrodniach takich. Do domu nie mogłam tego przynosić, tylko do koleżanki chodziłam i czytałyśmy to. I tam wtedy była taka zbrodnia na całą Polskę, jak Wrzeszowski z Gorgonową zamordował dzieci gdzieś tam. Tam były zdjęcia takie. Dla mnie to był taki świat okropny i tak byłam jakoś strasznie tym przejęta i w ogóle nie wiedziałam, że taki świat istnieje. Takie kontakty z wielkim światem to przynosiła zawsze nasza sąsiadka, żona kierownika, która bywała czasem z mężem w lokalach takich nocnych.
    </section>
    <section>
        <time>27198</time>U nas takim lokalem był wtedy Sawoj, to najsłynniejszy taki lokal. I czasem ona tam, może i na tych nocnych też tam czasem bywała, tam jej koleżanki – ona też była sosnowiczanką – czasem wyprawiały tam swoje urodziny czy imieniny. Chodziła, to myśmy... Ponieważ wtedy nie było ani radia, ani telewizji... Radio dopiero wtedy, to był ja wiem? Koniec może 1930 rok. To właśnie syn tych sąsiadów chodził już do technikum, do szkoły Śląskich Zakładów Technicznych i już zmontował nam słuchawki radia. Dla mnie to była w ogóle rewelacja! Jak pierwsze te słuchaweczki dostałyśmy i słyszę głos i muzykę do tych. Tadeusz, który zginął to też w Oświęcimiu później. I wieczorem to dla mnie rewelacja, jak pani sąsiadka, pani Kulikowa przychodziła i myśmy wtedy prędko, no jak to wiadomo było umyć się, umyłyśmy się, pacierz był zawsze wieczorny, wszyscy żeśmy klęczeli przy pacierzu, i szybciutko do łóżka i udawałyśmy, że śpimy. Bo wtedy pani, jak już dzieci śpią, to opowiadała mamie o tym Sawoju, o tych przyjęciach, o tym życiu. Że tam przychodzą takie panie, tancerki, które nawet tańczą na stołach i trzymają pantofelki, a panowie, z którym przyszły to im nalewają do tego pantofelka szampana albo wino i piją one z tych pantofelków.
    </section>
    <section>
        <time>27325</time>I tańczą na tych stołach. Więc tak nas to zafascynowało. I ta pani, pani Kulikowa, ona znaczy sama nie szyła, ale miała u siebie... Mąż był tam kierownikiem, a ona miała taką szkołę krawiecką zarejestrowaną, gdzie kształciła dziewczyny do tego fachu, przystosowała. Sama im tam tylko skroiła, a tak to sobie tam spała. Bo myśmy zawsze... Dla nas to było niepojęte, że ona tam leżała sobie w pokoju, spała, czytała książki do pierwszej. Później wyszła tam... Aha, jeszcze miała babcię. Babcia Chodyńska, która właściwie była równocześnie naszą babcią, bo rodzice pochodzili tam ze wsi kieleckich i w ogóle żeśmy tej rodziny nie znali. I babcia gotowała obiadki, tu uczennice szyły, a pani dopiero przychodziła o pierwszej na obiadek no i już później urzędowała. I wieczorem bardzo często wybierała się na spacer, no to właśnie na ulicę 3 Maja. To ta dzisiejsza, tam dzisiaj 3 Maja także. I tam właśnie był ten, te lokale. Była kawiarnia Rex, była Adria i po drugiej stronie ten Sawoj słynny.
    </section>
    <section>
        <time>27421</time>I wieczorem z swoją najmłodszą córką, ode mnie starszą, wybierała się na spacer z mężem pod rękę i zabierała tą swoją Dzidkę też. No i ja tak zawsze uprosiłam, bo chciałam zobaczyć. Opowiadała mamie, że wieczorem to właśnie te panie, które tańczą po stołach, to przyjeżdżają tam do tego. Tak mnie to nęciło, żeby zobaczyć taką panią! Ulica 3 Maja była deptakiem takim, że wieczorem się tam spacerowało. Po jednej stronie to była strona aryjska, a po drugiej stronie żydowska. Spacerowali sobie Żydzi właśnie w ciepłe takie wieczory. Tu Aryjczycy, tu Żydzi i w tą i z powrotem. Na takim etapie od dworca tam do końca 3 Maja, koło tego Sawoju. Aha, tam obok jeszcze kino „Zagłębie” było. No więc bardzo często zabierałam się tam z nią, żeby właśnie... No, widocznie tą panią też interesowało, kto tego dnia tam przyjeżdżał do tego lokalu. Myśmy tak wokół tego Sawoju. Przyjeżdżały dorożki, bo to nie było samochodów. No było kilka chyba w Sosnowcu dopiero, ale tak to przyjeżdżali tymi dorożkami. No i takie panie wysiadały z gołymi plecami w srebrnych sukniach. No i dla mnie to była rewelacja, którą później opowiadałam znowu swoim koleżankom w szkole. Mówię, że widziałam właśnie te panie, że znam to życie. No to z takiego życia wielkomiejskiego. A nasze takie, znaczy w mojej rodzinie to się przeżywało uroczystości.
    </section>
    <section>
        <time>27535</time>To były z reguły... U nas się urodzin nie obchodziło wówczas, tylko imieniny. No to były zawsze imieniny ojca, mamy. Aha, jeszcze było zawsze tak, że były takie lokalne orkiestry, to znaczy nie dęte, tylko skrzypce, harmożka i tam coś. I jak były imieniny znaczy danego świętego solenizanta, zwłaszcza tych sławnych tam: Zofii, takie imiona jak były sławne przed wojną: Władysława, Zofia, Maria... Zresztą oni wiedzieli, ci muzykanci, gdzie tam są mile przyjmowani, gdzie dostają forsę, no to zawsze w dniu imienin, na przykład jak było Jana, jak mój ojciec, czy Katarzyny, czy u państwa Kulików Władysław, Antonina, to przychodziła ta orkiestra, grała pod ten, oczywiście została poczęstowana. No i później wszędzie tam uroczyście żeśmy to obchodzili, oczywiście z kwiatami, składaliśmy sobie życzenia. No i potem było zawsze przyjęcie w najbliższą tam sobotę czy niedzielę. Jak u nas powiedzmy były mamy czy taty imieniny, no to przychodziło grono tych najbliższych przyjaciół. I tak były później, w późniejszych latach to tak z moim mężem to sobie to wspominałam, jak się to obchodziło te imieniny i tak żeśmy doszli do wniosku, jak to tam było przed wojną, że teraz to tak dużo wódki się pije, alkoholu, a na taką uroczystość to kupowała mama czy tata u nas dla 10 – 12 osób później, które były zaproszone na te imieniny, kupowało się pół litra spirytusu, do tego litr soku wiśniowego.
    </section>
    <section>
        <time>27657</time>Oczywiście nie podawało się nigdy tej wódki w butelkach, tylko w ładnych karafkach. Najpierw to żeby się przegryzło, to tam leżało z tydzień i później się wlewało do karafki. Te osoby przyszły, było 12 osób, wypiły te kilka kieliszków i byli tak weseli, śpiewali! I mówimy, czy ta wódka była wtedy mocniejsza, czy ci ludzie mieli jakieś głowy słabsze, że zawsze czy tam na święta czy tego, to już była wielki w naszym gronie, znaczy u nas, że to były te pół litra spirytusu dla tam 12 czy 15 osób, to wystarczało, żeby się wszyscy bawili. To były takie. Znaczy jeśli chodzi o wakacje, o wypoczynek no to niestety tak było, że moja mama przez długie lata nie mogła się w ogóle wyłączyć z życia zwierząt. Mimo że była zawsze dziewczyna, że sama tego nie robiła, był pastuch w lecie, ale przecież sama musiała to dopilnować. Tak że nie miała właściwie odpoczynku i tak jak teraz umarła przecież w młodym bardzo wieku, bo miała 40 lat, że to mówię, że była męczennicą, uważam, dla działalności ojca.
    </section>
    <section>
        <time>27753</time>Bo to co ojciec zarobił... Zarabiał na ówczesne czasy niemało, bo pamiętam, że jak zaczął pracować miał 170 złotych plus mieszkanie za darmo, opał i to nie było w ówczesnych czasach źle, zły zarobek. Ale ojciec to wszystko porozdawał, bo na te obiadki, i na te ubrania i to, co wspomagał tych swoich towarzyszy z PPS-u, że gdyby nie matka, dzięki której żyliśmy naprawdę w dobrobycie, to tylko dzięki jej ciężkiej pracy. A nawet tych wakacji to pamiętam, że tylko raz... W ogóle słaby kontakt był z rodziną, skąd się wywodzili moi rodzice. Ojciec w ogóle nie cierpiał wspominać i jechać, i tych swoich rodzinnych stron. Opowiadał nieraz tak właśnie z mamą, bo znaczy listy, kontaktowało się listami. Tak jak mówiłam, że tylko nieliczni umieli pisać tam i każdy list z tamtej strony – no tam któryś z tych wujków to umiał jakoś tam pisać, ze strony mamy najwięcej, bo ze strony ojca to w ogóle nie mieliśmy tam żadnych kontaktów – każdy list się zaczynał: „W pierwszych słowach mojego listu pozdrawiam was i donoszę, że jesteśmy zdrowi, czego i wam z całego serca życzę”. I potem były takie wiadomości, kto umarł, kto się ożenił, kto się urodził u kogo.
    </section>
    <section>
        <time>27869</time>Ale ta rodzina dla nas była nieznana. Po raz pierwszy, pamiętam, to już chyba miałam może 8, może 9 lat, nie, może i 10... Tak, bo już chyba to po komunii było, bo na komunię pamiętam, że dostałam zegarek. Wtedy no to taka, to było wielkie wtedy osiągnięcie, jak już dziecko dostało zegarek. I mama... Aha, to jak mówiłam, że ta sąsiadka prowadziła tą szkołę szycia, i mama nas, znaczy mnie i siostrę starała się – może dlatego, że miała sama tak trudne to dzieciństwo – że byłyśmy tak pięknie ubrane, że ciągle, prawie co miesiąc to były jakieś nowe sukieneczki, były buciki, lakierki. Takie wtedy się nosiło lakierki, to znaczy buty, buciki. Starała się, żebyśmy rzeczywiście były zawsze jak najlepiej ubrane i to mnie również wyróżniało w szkole. I gdziekolwiek zresztą się pokazałam to byłam zawsze ja i siostra tak pięknie ubrana. I jak jechałyśmy do tych Kielc to była jej, mama chyba wizyta, przypuszczam, po jakichś 10 latach od czasu, jak wyjechała tam z tych Kielc. To wiem, że to całe koszyki dwa to było strojów naszych, tych dziewczynek – no brat też już był malutki – bo chciała tam pewno pokazać się, jak jej się dobrze powodzi tu, jak jej się tu dobrze żyje.
    </section>
    <section>
        <time>27984</time>No i tak zatrzymaliśmy się najpierw w Kielcach, gdzie brat jej tam wybudował sobie domek na przedmieściu Kielc. A urodziła się i rodziców jeszcze miała w miejscowości Radomice, to znaczy we wsi Radomice. Koło Morawicy to jest, taka słynna Morawica do dzisiaj. No i pamiętam... Więc tam przyjechaliśmy do tych Kielc dorożką. Aha, jedna dorożka to jechała z tymi koszami i chyba ja jechałam, a druga no to jeszcze dwoje mojego rodzeństwa. No i tam zajechałyśmy do tego wuja, mama tam codziennie nas przebierała. I przyjechał po nas ten wujek, czyli mamy brat, najmłodszy, przyjechał furą. To u nas już w Sosnowcu były tramwaje, już właśnie samochodów było kilka i te dorożki, a tam wujek przyjechał furą, do której zaprzęgnięte były krowy. Dla nas to była rewelacja nie z tej ziemi! Nigdyśmy tego nie widziały. I jechaliśmy tam, telepałyśmy się przez tą, nie wiem ile to jest, 10 kilometrów albo może więcej, do tej wsi. Przyjechałyśmy tam, właśnie tam poznałyśmy tych dziadków. Ten wujek jeszcze jeden, który tu mieszkał razem i tam jeszcze mieszkał brat, siostry mamy i tam dopiero po raz pierwszy żeśmy się zetknęły z tą rodziną.
    </section>
    <section>
        <time>28097</time>I to właściwie był mamy jedyny taki chyba, nie wiem ileśmy tam były, ze dwa tygodnie... I pojechałyśmy tam jeszcze do tej drugiej wsi, jeszcze odleglejszej, koło Chmielnika i Buska, tam bliżej, stamtąd pochodził ojciec. I poznałyśmy tą babkę. Czyli te babki moje żyjące no to była właśnie ta babka w Radomicach, mama mamy, i drudzy, rodzice ojca w Maleszowej. Tylko nie pamiętam, w której to wsi pobliskiej był ten kościół, że w niedzielę w kościele to wszystkie te wsie okoliczne się spotykały. I też nas to zadziwiło, że jak tam do kościoła, to wszystkie te kobiety, z moją babką włącznie, szły boso i nosiły tylko buty zasznurowane na plecach i przed kościołem dopiero siadały, wycierały szmatką nogi i do kościoła wkładały te buty. I któregoś właśnie tej niedzieli babka powiedziała, że spotkamy się – nie wiem, jak się tam skontaktowały z tą drugą babką – że spotkamy się tam w kościele z tą. I rzeczywiście tam po tym z tą drugą babką... Ale jak ta była dla nas bardzo taka przyjemna, bardzo ją ja polubiłam, bo wszystko mi opowiadała, o dzieciństwie, o mamie, że mama była najpiękniejszą dziewczyną we wsi.
    </section>
    <section>
        <time>28197</time>I jak żeśmy czasem, bo to był chyba... Nie wiem czy to był... Ale nie, to nie była własność babki. To opowiadała jak ze wsi... Jak mama wtedy przyjechała, to pędzili krowy wieczorem z pastwiska i śpiewali takie piosenki. Takie ja wiem? Wtedy to jakieś takie miłosne wyznania. A babcia powiedziała: Widzisz, to są kawalery twojej mamy. Oni już są żonaci, ale wiedzą, że tu Kasia przyjechała i oni to śpiewają jej te. Dla mnie to wtedy, mówię byłam dzieckiem, było to dziwne, ale dopiero sobie to wszystko po latach tak wszystko układałam w głowie i przypominałam. I mama tam właśnie chciała się bardzo pochwalić dziećmi. Wiem, że ja... No to już nie mówiąc o to, że jeden tylko wujek to umiał czytać i pisać, a tamci przychodzili, a ja... Mama na pewno tam te niedzielne gazetki, co z kościoła przynosiła, że ja czytałam biegle, no to oni usta otwierali też, jaka to uczoną ma córkę. I że deklamowałam takie wiersze, które miały po 30 zwrotek: „Pójdźcie o dziatki, pójdźcie wszystkie razem do”. I oni płakali, bo tam jak to te zbójcy napadli. I taki wieczór zawsze był. Jak ta rodzina przychodziła, no to ja byłam taką popisywała się mamą.
    </section>
    <section>
        <time>28307</time>Aha, a siostra znowu miała... Moja mama pięknie śpiewała i moja siostra odziedziczyła ten głos. Więc siostra znowu śpiewała te piosenki. Myśmy przebierane co dzień na wsi w te suknie z falbankami różne. Utrapienie nasze, bo w mieście tośmy tylko tak chodziły od święta, a tam na co dzień, ale mama chciała się właśnie tak pokazać. To była, jak pamiętam, jedyna jej do końca życia pobyt tam na tej wsi. Później już właśnie tu przed wojną mogła tam jechać no to znowu ten sklep, też była związana. I do śmierci to właściwie... Aha, no jeszcze odwiedziłyśmy tą dom rodzinny ojca. Mimo że ojca ta rodzina była majętniejsza, bo jakoś mieli tych mórg. Bo to już nie pamiętam ile, ale tych mórg tej ziemi to tu miał ten dziadek z Radomic dużo mniej, ale miał fach dobry, bo był cieślą, budował domy. A tamci mieli bardzo dużo ziemi i stawy, ale ta babka była w ogóle nie gospodynią. I tutaj w Radomicach to był piękny dom wybudowany właśnie przez tego dziadka. Były i sień, i duża izba, i mała, i komora, ale wszystkie te powały takie to były tak pięknie rzeźbione – powała to znaczy sufit – i wokół tego. A jak było chłodno, jak babka piekła i te piece takie były do pieczenia olbrzymie... Nieraz tak było chłodno, a jak babka piekła ten chleb, później były te podpłomyki, czasem ciasto, a myśmy tam cieplutko na zapiecku.
    </section>
    <section>
        <time>28424</time>To było takie za piecem duże, żeśmy tam we dwie się z siostrą zmieściły. I babka to nam bez przerwy, ta babcia to nam wszystko... Obydwie były Marie moje babki. Ja na pamiątkę chyba. Marianny! Bo wówczas Matka Boska to była Maria. Nie wolno było, tylko były Marianny. A poszłyśmy tam właśnie. To już nie pamiętam, no ale to nie krowami, ale... Nie pamiętam jak myśmy tam wylądowały, że... Przyjechał chyba końmi. Tam przyjechał z tamtej drugiej wsi i zabrał nas tam. I tam zobaczyłam, mimo że byli tacy bogaci, majętni, ale tam było, ten ich domek to był taki: nie było podłogi, tylko była taka uklepana ziemia. Ale ona była tak twarda, że wyglądała jak taki jednolity już jakby, ja wiem, utwardzone to wszystko było. Na środku tej izby to był dołek taki i zamiatało się na przykład tą miotłą i te śmieci do tego dołka się tam wsypywało. I w przeciwieństwie tutaj do tych Radomic, gdzie naprawdę była piękna ta chata, to tutaj było dla nas obrzydliwe. Przede wszystkim było strasznie dużo much! Ja już w ogóle w domu, w przeciwieństwie do tego jak wyglądam teraz, to byłam zawsze bardzo chuda, bo grymasiłam w jedzeniu.
    </section>
    <section>
        <time>28533</time>I tam na ten obiad uroczysty no były tam jakieś kury pozabijane, był rosół z kury, ale była kapusta z grochem i w tej kapuście było pełno much! Bo tam było tyle much. Ja... Mama, no mama była synową dla nich, bo to... Mama wiedziała, jaka ja jestem obrzydliwa i bała się tam sensacji jakichś przy tym stole, no to: <span style="font-style: italic;">Jedz, jedz. </span>A mnie się niedobrze robiło. Ale w ogóle tam nałożyłam, więc mama tylko mi tutaj po cichutku mówi: <span style="font-style: italic;">Udaj, że tam coś jesz.</span> Bo tak straciłam apetyt, że wieczorem poszłyśmy tam na te stawy z mamą – piękne te stawy, to była ich własność, kilka też las z tymi stawami – i mówię: <span style="font-style: italic;">Mamo, jeźdźmy już tam z powrotem do tamtej babci, bo ja tu nic nie będę jadła!</span> No mama mówi: <span style="font-style: italic;">Słuchaj dziecko, no musimy chociaż trzy dni tam.</span> No wiem, że nam pościelili w stodole na szczęście. Bardzo nas to ucieszyło, bo to była nowość. Więc żeśmy tam w tym stodole te dwie noce, znaczy spędziliśmy te trzy dni. I to właśnie był jedyny kontakt tam z tym ojca dziedzictwem. Chociaż zawsze później mąż już, bo mówiłam: <span style="font-style: italic;">A to mamy tam w dziedzictwie takie lasy ze stawami, to zawsze jak tu było ciężko, nie było ryb</span>, to mówił: <span style="font-style: italic;">Pojechałabyś tam i przywiozła z tych stawów rybki na wigilię, żeby były.</span> Ale ojciec to spisał się z tego całego gospodarstwa, tak że w ogóle nic tam nie dostał, tylko żyją te siostry, to wszystko pozostawało.
    </section>
    <section>
        <time>28647</time>No i tak, takie było. Aha, a myśmy wakacje spędzały, jak już byłyśmy odrośnięte... Mój brat i siostra bardzo chętnie jeździli na obozy harcerskie. Ale ja nie. Raz tylko zapisali mnie na te obozy, pojechałam. A akurat to był dzień taki wietrzny, położyłam się wieczorem, a tutaj łomoce ten wiatr w ten namiot, spać nie mogę, ubikacji nie ma, trzeba było tam się... Nic jakoś, w niedzielę przyjechali w odwiedziny rodzice. Zabierać mnie stąd! Mnie to nie odpowiadało takie właśnie życie harcerskie. A siostra i brat bardzo chętnie jeździli. A ja już wtedy z tą rodziną się zapoznałam mamy i co roku dopóki nie zaczęłam do gimnazjum chodzić, to wyjeżdżałam tam do wujenki w Kielcach, na przedmieściu Kielc. W pięknej okolicy mieszkali, tam budowali sobie dom. I mama wiem, że posyłała sporo pieniędzy równocześnie i żeby oni... Wujenka zresztą była bardzo dobrą gospodynią no i dbali, i tuczyli mnie tam zawsze przez te wakacje, że przyjeżdżałam... Bo jak... Ponieważ mieli już te pieniądze, które im się bardzo przydały, bo oni sami budowali sobie tam ten dom... Najpierw pokój z kuchnią, później dobudowali drugi, później jeszcze jedno mieszkanie, no bo mieli dwie córki na wydaniu.
    </section>
    <section>
        <time>28754</time>Ale wszystko robili, włącznie i cegły sobie sami robili. Te cegły tam schły ciągle na podwórku. Wujek oprócz tam pracował, kadzielnia to była, nie wiem, oni tam coś kopali, ale to się tam w tych Kielcach, jakieś kamienie kopał, to jeszcze dodatkowo gdzieś tam pracował w ogrodach. Tak że ciężko im było i wszystko tak własnymi rękami. Tak że tam mnie tam... I wtedy sobie nie, na początku nie zdawałam sprawy, że oni jedzą co innego, a ja co innego. Że mnie robią, kupi wujenka kotlet jakiś, a dzieci tamte jedzą co innego. A ja byłam tak już, że szłam do lasu, nie mogłam tego zjeść, to zakopywałam to jedzenie w tym. I w końcu mówię do wujenki, że ja nie bardzo lubię lubię tego mięsa, żeby dała tym dzieciom. <span style="font-style: italic;">– Nie, ja nie mogę tego Kasi </span>– to znaczy mojej mamie – <span style="font-style: italic;">zrobić, że Kasia daje pieniądze.</span> <span style="font-style: italic;">To nas nie stać na to. </span>No i oczywiście nie mogłam tam z nimi, bo to nie były takie czasy, że człowiek mógł z dorosłymi dyskutować. Ale później właśnie poszłam do... Jak przyjechałam do domu no to mamie to opowiadałam. To mamie było bardzo przykro, że tak się tam zachowali i już na drugi raz to mama tam, no przypuszczam, że jeszcze więcej tych pieniędzy posłała, żebyśmy już razem z tymi dziećmi jedli to jedno. I mama mówiła, że ja w domu też nie jadam mięsa, no bo tak było, bo po prostu no nie wiem. Taką miałam awersję, że tylko ryby i te. No to wujenka była nawet szczęśliwa, bo te ryby były tańsze. Dorsz był na przykład bardzo tani przed wojną.
    </section>
    <section>
        <time>28867</time>Lubiłam ryby za tego. A tym dzieciom, żeby no nie żałowała, bo wyobrażam sobie, jak one się tam czuły te moje kuzynki. I takie to życie było. A poza tym... A później no to, już jak zaczęłam chodzić do gimnazjum, to raz że chodziłam do tej prywatnej szkoły, gdzie była, można powiedzieć dzisiaj, określona zielona szkoła. U nas było tak, że każda klasa po kolei na 2 tygodnie wyjeżdżała do Bystrej koło Bielska. Tam była willa wynajęta Halamówka i codziennie przejeżdżał inny profesor, były wykłady z jednego przedmiotu i odjeżdżał. I na drugi dzień przyjeżdżał inny. Tak że nie tam tylko na odpoczynku żeśmy to... Reżim był straszny w tej, w ogóle w szkole jak sobie można w ogóle przypomnieć. Teraz jak opowiadam dzieciom, swoim wnukom, to mówią, że to nie do pomyślenia jak myśmy mogli to znosić! Ale co myśmy mieli do gadania? Na przykład w szkole u nas rano był zawsze apel. Szło się, wychodziło się na plac szkolny, dyrektorka stała, a trzeba było tak: na nogach nie wolno... Były już cienkie pończochy. Nie było jeszcze tych nylonów, stylonów, tylko nazywały się gazówki wtedy. To były takie cienkie pończochy, a myśmy musieli chodzić w grubych fildekosach takich. To były takie, no takie jak teraz na zimę się nosi, takie ciepłe pończochy. Buty musiały być sznurowane, mundurki to były odświętne granatowe z niebieskimi wypustkami.
    </section>
    <section>
        <time>28979</time>Tarczę się nosiło. Tarcza musiała być przyszyta, nie na agrafce. Przyszyta do każdego: i do bluzki, i do fartucha. Tarcza, znaczy z numerem szkoły. I ponieważ dziewczyny se nawet już zaczęły... Aha, i na co dzień mieliśmy takie granatowe albo czarne fartuszki z białym kołnierzykiem. I ponieważ dziewczyny już jak tam w drugiej, trzeciej klasie zaczęły wydziwiać takie dopasowane już szyły sobie te, no bo jak szło się ze szkoły, to tam gdzie się z chłopakami już mijało, to żeby nie były takie workowate te fartuchy, tylko dopasowane. I nawet co niektóre, że tak, żeby to upiększyć, to nie było tam na 6 – 7 guzików fartuch, tylko były na małe guziczki, tak jak księża noszą. Takie, żeby to było takie ozdobne. Oj! Dyrektorka to zobaczyła, no więc na apel jak się przechodziło patrzyła, która tutaj miała taki dopasowany fartuszek z tymi guziczkami, odstawiona na bok, jutro matka do szkoły i normalny fartuch! To było w ogóle nie do pomyślenia w dzisiejszych czasach. Poza tym tak, do szkoły w lecie wolno było chyba do dziewiątej, na ulicy można się było pokazać, uczennica. A w zimie do ósmej. Dyrektorka mieszkała w Wolnego dzielnicy, tam na końcu Pogoni u nas. To była taka starsza panna, zresztą o niemieckim nazwisku, Augusta Krieger się nazywała. I wsiadała w tramwaj, bo miała miesięczny – szkoła nasza tu była w śródmieściu – i jeździła tramwajem w tą i z powrotem i spoglądała, kto tam spaceruje, w ogóle nawet w tych godzinach jeszcze dozwolonych!
    </section>
    <section>
        <time>29103</time>Bo to główny deptak był na tym 3 Maja. Tam były miejsca tak schadzki, tam się mijało z kolegami. Koledzy tam w swojej grupie, my dziewczyny w drugiej, w tą i z powrotem, w tą i z powrotem. W końcu już rozstawały się, to chłopcy, którą dziewczynę se tam już upatrzyli albo już ją znali, ale jak nie znali, to podchodził kolega: <span style="font-style: italic;">Czy mogę koleżankę odprowadzić do domu?</span> No jak się chciało, to się mówiło, że mogę, a jak nie, no to nie i na tym się kończyło. Więc o! Jak takie były tam, za często dyrektorka widziała, że to tam spacerujemy nawet w tych dozwolonych godzinach, no to znowu mama do szkoły i co córka robi o tej. Tak że takie to były nasze w ogóle przyjemności. A już nie mówiąc o księżu! Jakąś miałyśmy, że o mało byśmy ze szkoły wyleciały z moją koleżanką, bo miałyśmy – i to już było chyba w trzeciej klasie – miałyśmy już sympatie z innych szkół męskich, bo nie było koedukacyjnych. I miałyśmy sympatie ze szkoły już też prywatnej i tam było tak: raz w karnawale to była zabawa, że wolno było zaprosić... A przeważnie to się odbywało w auli, bo myśmy mieli salę gimnastyczną, ale nie taką ładną aulę. To była aula zbudowana przez Dietlów w szkole, w gimnazjum Staszica.
    </section>
    <section>
        <time>29204</time>I to była piękna taka aula, osobno, poza budynkiem szkolnym, i tam wszystkie szkoły wypożyczały i przeważnie tam te zabawy się odbywały. Czyli jedna szkoła żeńska zapraszała chłopaków z drugiej szkoły. No i myśmy już mieli tą szkolną wspólną z tymi chłopakami, naszymi znajomymi, fajnie żeśmy się bawili. No to jaka tam zabawa? Od godziny czwartej do ósmej, na bokach wokół siedzieli profesorowie, wszyscy się przyglądali, a tam grała orkiestra, myśmy tańczyli. No i myśmy tą szkolną mieli zabawę, ale jeszcze była wtedy to jakaś też szkoła, już nie wiem, technikum, technikum jakieś było to zawodowe, krawieckie i też zapraszali chłopców z tej szkoły, gdzie myśmy tam miały sympatie. I ci chłopcy powiedzieli, no że tam mają być: <span style="font-style: italic;">Wiecie co, przecież oni tam nie wiedzą</span>, bo to jest taka szkoła, gdzie tam różni tak zawodu uczyli nauczyciele. To oni tam nie znają, to przyjdźcie na to i się tam pobawimy też, wspólnie se potańczymy. No i myśmy z moją koleżanką Niusią wybrały się na tą zabawę. No oczywiście zabawy w granatowych spódnicach i białych tych bluzeczkach, to tak jak wszystkie szkoły. I my się tu bawimy, ze swoimi chłopakami tańczymy, a tu się drzwi otwierają i wchodzi katecheta nasz o ksywie „Parasol”, bo zawsze chodził z parasolem.
    </section>
    <section>
        <time>29316</time>I taki przepasany uroczysty tu pas miał. Yyy, tośmy struchlały. No a on nas jakoś tam zaraz dostrzegł, bo tam u niego też miałyśmy zawsze na pieńku. Boże, myśmy struchlały. No oczywiście tych chłopaków żeśmy rzuciły i idziemy do tego księdza. Omal żeśmy tam nie uklękły: <span style="font-style: italic;">Przepraszamy, że myśmy tu przyszły, ale żeby ksiądz dyrektorce nie mówił o tym. My już idziemy, my już wychodzimy.</span> No i rzeczywiście, ubrałyśmy się, poszły. I ten ksiądz poszedł i na drugi dzień, i powiedział o tym dyrektorce. I dyrektorka nasze mamy do tego, no i tak w ogóle regulamin żeśmy na tego, no i zagrożenie, że możemy wylecieć ze szkoły. No mówię, taka to była dyscyplina. A jeszcze à propos tego księdza, to taką krzywdę mi wtedy wyrządził, żeśmy były tak wściekłe z Niuśką, bo ksiądz przecież to powinien być tak, jak przy spowiedzi. Tym bardziej, żeśmy go błagały. To proszę sobie wyobrazić, już później, późniejsze lata. Wróciłam z obozu, miałam tam dosyć wysokie stanowisko, dzięki szwagrowi zresztą, który był dyrektorem w tym zjednoczeniu dziewiarskim. I dowiedział się, że ja tą... A po wojnie, w 1945 roku ciężko było, bo to ludzie tak, nie było jeszcze ubrać się w co, nie było w sklepach tam tej odzieży, a tu mój „Parasol”, ksiądz zgłasza się do mnie: <span style="font-style: italic;">A! Dzień dobry dziecko, Włodarczykówna. </span>
    </section>
    <section>
        <time>29423</time><span style="font-style: italic;">Właśnie się dowiedziałem, że ty tu w takiej fabryce pracujesz, a ja tu sweterka nie mam, bezrękawnika, zimno. Twojemu księdzu może byś tutaj coś skombinowała. </span>No jak mogłam coś skombinować? Wtedy się tak odbywało w 1945 roku, że tak: pół dniówki, to znaczy pół, całą dniówkę, 8 godzin pracowały dziewczyny, dziewiarki i robiły, dostawały przędze i robiły swetry. Wszystko na produkcję tą państwową tej firmy. Później po godzinach zostawały, przynosiły swoją tą i to tak z przymrużeniem oka – kierownictwo, do którego ja już też należałam, przymykało oczy – i robili na swoje konto. No ale trzeba było kupić jeszcze to gdzieś na czarnym rynku tej przędzy. No i co miałam zrobić z tym księdzem? No musiałam się postarać, oczywiście kupić gdzieś tam tej przędzy i że dziewczyny... Jeszcze sama, bo później to się nauczyłam na tej maszynie też, bo byłam inspektorem kontroli technicznej, więc musiałam się znać na tym, więc nauczyłam się tam robić, pracować na tej maszynie. Ale wtedy nie umiałam, więc te dziewiarki mi tam dla tego księdza zrobiły te sweterki, kamizelkę, i bezrękawnik, no i wręczyłam ten. I ksiądz tak zaczął się interesować moim właśnie życiem: <span style="font-style: italic;">No a co to? Masz kawalera?</span> Ja mówię: <span style="font-style: italic;">Tak, no właśnie ślub już niedługo się odbędzie. </span>
    </section>
    <section>
        <time>29535</time><span style="font-style: italic;">– A, no to wobec tego ja ci dam w kościółku ten</span>. Kościółek był na 3 Maja. Nie był parafią, był tak zwanym rektoralnym kościółkiem i mówi: <span style="font-style: italic;">Tam ślub ja ci dam.</span> No, to już miało być jakoś najbliższe Boże Narodzenie, tymczasem zmarła moja niedoszła teściowa i ślub przesunął się z późniejszą datą, bo tam, bo to była rodzina bardzo religijna i po mamie żałoba trwała rok i sześć tygodni. Dopiero wtedy mogliśmy... Bo tak było, że... Znaczy ja, mój mąż i jego brat braliśmy równocześnie właśnie ten ślub, który rzeczywiście ten ksiądz „Parasol” nam dawał. Ale to przesunęło się w terminie, tak jak mówiłam, jak ten obraz żałoby przepłynął. No a jeśli o takie... Tylko właśnie mówię, że nie znam jeszcze przed wojną takich innych charakterystycznych, powiedzmy, zabaw i upływania czasów w innych, powiedzmy, w rodzinie. Moja robotniczej rodzinie tak się to działo, no a już tam, tak jak w Warszawie i tego, jak się to czyta, to było zupełnie inne życie towarzyskie. I tak. <span style="font-weight: bold;"> A kino czy jakiś sport?</span> A kino! Kino o tak! O kinie zapomniałam. Kino. Byłam takim kinomanem, bo to była właściwie największa rozrywka poza tym radiem.
    </section>
    <section>
        <time>29647</time>Aha, radio. Radio, to mówiłam o tych słuchawkach. I pamiętam, pierwsze radio to chyba może był 1930, już może 1931 rok. To kupili olbrzymi taki radioodbiornik i stał na szafie wysoko, żeby dzieci tam nie kręciły, nie dostawały. Ino takie zielone oko. I wtedy, pamiętam, takie były, właśnie już tasiemiec był przez radio powieść „Dni powszednie państwa Kowalskich”. I to były co dzień takie te rewelacje i to tam płynęło. Później jak przychodził tam jakiś znajomy ojca, no to czasem zdejmował to radio i ten kręcił. I wtedy żeśmy tam widzieli, że ludzie mówią też innymi językami. Tam puszczał inne stacje. Aha, jeszcze bardzo mnie właśnie te cudzoziemskie... No to, bo wtedy ile miałam? Tam jakieś 7 – 8 lat dopiero. I bardzo mnie właśnie to zainteresowało, że ludzie mówią innymi językami! Jak ten przychodził ten pan, to mówię: <span style="font-style: italic;">Niech pan tu dłużej.</span> To on mówił, że: <span style="font-style: italic;">A, to ci mówią po francusku tam</span>. Tłumaczył nawet. Widocznie znał się tam, znał te niektóre języki. Bo to też byli u ojca, tacy przychodzili studenci bezrobotni, którzy odrabiali to bezrobotne. Ale zarabiali równocześnie gdzieś na studia, przerywali studia, pracowali i znowu dalej się kształcili. To od nich właśnie bardzo dużo tych wiadomości językowych, że tak powiem. I bardzo mnie to intere... Bo wtedy, jak mówiłam, to Śląsk został przyłączony do Zagłębia, do Polski tu i dzieliła nas ta Brynica, ale przychodziły, masy ludzi takich biedniejszych ze Śląska przychodziło tutaj do Sosnowca, bo u nas było dużo sklepów żydowskich.
    </section>
    <section>
        <time>29770</time>Jedna trzecia mieszkańców przed wojną... To znaczy było 120 tysięcy, Sosnowiec sobie liczył przed wojną ludzi, to 40 tysięcy było, jedna trzecia Żydów i przeważnie zajmowali się handlem. Czyli kilka ulic, a głównie ulica Modrzejowska to była cała sklepy żydowskie i wszystkie oficyny nawet, to pomieszkaniach, wszędzie to były te sklepy. I tam przyjeżdżały właśnie ze Śląska te kobiety. Ślązaczki wtedy to wszystkie miały takie sute spódnice, to fartuchy. No i mówili jakimś innym językiem! Ja ciągle z tego domu, no bo mieszkaliśmy bardzo tutaj niedaleko ulicy tej Modrzejowskiej, ciągle gdzieś tam pryskałam i słuchałam, jak one mówią inaczej! No i tak że już później taka byłam tam, że wiedziałam, że one chcą jak najtaniej kupić, a ja już się tam zorientowałam, gdzie ich tam prowadzić. A byli tacy naganiacze tak, że to zawsze płaceni przez tych, to oni ich tam prowadzili do tych. I one właśnie to się jakoś mniej targowali, że ci żydowscy ci kupcy to woleli tamtym sprzedawać, bo ich więcej oszukali. Myśmy tam jakoś z nimi potrafili się targować. Jak tam mama... Mama rzadko, bo raczej starała się kupować jakieś porządne rzeczy takie ku mojemu niezadowoleniu, bo wolałabym mieć tam trzy pary butów, a mama kupiła jedne powiedzmy za 15 czy 20 złotych.
    </section>
    <section>
        <time>29878</time>A mówię:<span style="font-style: italic;"> A dlaczego?</span> Ja bym wolała, żeby mieć co nie. Mama powiedziała nie, bo taką miała zasadę, że musiało być coś porządnego i tego nas uczyła, a nie takie co się pochodzi tydzień i się rozleci. Ku naszemu, ku mojemu niezadowoleniu. I tak już byłam otrzaskana, że tam chodziłam i do tych. I nauczyłam się już mówić po śląsku. Tak, tym za tego. Bardzo mnie fascynowało to! Tak do tego stopnia, że jak już do szkoły chodziłam, no to przeważnie taki wtedy popisowy taniec na akademię no to był krakowiak. Dziewczyny były wszystkie za krakowianki ubrane, chłopcy... To był strój nawet taki niedzielny, krakowiak. A ja byłam Ślązaczką, trojaka tańczyłam. Miałam taką opaskę tu, bo to jak mężatki, to tak już nie chodziły z gołymi głowami, tylko tu. No i „Zasiali górale”, to i po śląsku. Bardzo mnie to właśnie ten Śląsk fascynował. Jak tylko mnie w domu nie było, to wiadomo, że ja na Modrzejowskiej urzęduje i właśnie z tymi Ślązaczkami. Prowadziłam ich do tych tańszych sklepów i uczyłam się tego. I tak mi właśnie ten Śląsk później też fascynował, że mimo że my należeliśmy wówczas do województwa kieleckiego... Kielce były stolicą wojewódzką. Nawet, no ja już tego... Nie, ale to jeszcze za moich czasów, to myśmy nawet... No byłam, strasznie mnie właśnie fascynowało kino!
    </section>
    <section>
        <time>29985</time>Więc były zawsze co niedzielę dla dzieci były poranki o godzinie jedenastej. A z takich oczywiście, bo to było dawniej dozwolone od lat 10, do lat 10, później do 14, do 18, od 18 – była trzecia kategoria. Więc do tego kina chodziłam, ale oprócz tego bardzo mnie takie jakieś zniewalające te filmy interesowały, jak „Frankenstein”, to był taki. Oczywiście mama i nie pozwolili na tym chodzić, ale to były dozwolone już od... Bo tylko takie o morderstwach to już były tam czy takie miłosne jakieś, to późniejsze, a takie to były już później od 10 lat dozwolone. No tak że, ponieważ mama była bardzo zajęta, jak ja już byłam dorosła, no to... Doroślna i doroślejsza z rodzeństwa, bo była różnica 3 lata siostra, a brat 5 – 6 lat był ode mnie młodszy. No to mama pozwoliła mi czasem chodzić tam do koleżanek takich, które też miały rodzeństwo. Zabierałam, mamy tam ich nie pracowały i bawiliśmy się. To znaczy matki zaprzyjaźnione z moimi rodzicami. To pozwoliły mi tam chodzić i zabierałam dzieci, no i razem żeśmy się tam bawili. Niby. No i wtedy... A kin było bardzo dużo w Sosnowcu! Ja wiem, z 10 chyba. Najbliższe tam niedaleko był naszego domu. Więc tak mamę oszukiwaliśmy w tajemnicy…
    </section>
    <section>
        <time>30090</time>Bo znaczy ja byłam, no jak mówią mi, rzeczywiście taka byłam, satrapą dla tego mojego rodzeństwa, że mnie tak musieli słuchać. Ale to właśnie mówię, chociaż bardzo tych rodziców kochałam i dobrze wspominam, ale źle mnie wychowywali, bo ja byłam alfą i omegą, byłam cudownym dzieckiem, no bo czytałam. Wszędzie się popisywali. No siostra, że śpiewała, ale siostra była taka spokojna, a brat jeszcze był malutki, więc ja byłam przyzwyczajona… Aha, poza tym się urodziłam trzecim dzieckiem, które żyło, bo dwoje przede mną umarło. I że przeżyłam tą chorobę, wyrostek robaczkowy, na który mój brat umarł. Też już myśleli, że – ja w wieku siedmiu lat zachorowałam – że umrę. Więc ja nie wiem, byłam takim ósmym cudem świata, że mnie było wszystko wolno i byłam taka faworyzowana. I oni byli przyzwyczajeni, że muszą mnie słuchać tak, jak byłabym ich… Więc oczywiście reżim, że będziemy chodzić do kina. Zamiast do tej koleżanki. Tam już jakoś tak obgadałam do takiej, co mama miała słabsze kontakty z ich mamą i chodziło się, chodziliśmy do kina. A przed wojną to było tak, że nie były seanse o określonych godzinach, tylko kiedy się przyszło, to się wchodziło. I można było siedzieć na trzech seansach. Nasze kino się nazywało „Apollo”, bardzo niedaleko. I tak, zabierałam te moje dzieci. One nie umiały czytać, bo to było kino nieme jeszcze, tylko były napisy. Powiedziałam: Macie siedzieć cicho, tylko oglądać, a ja wam wszystko opowiem, czego nie będziecie rozumieć. No i brałam ich za rękę, i szliśmy do tego kina. Siadaliśmy zawsze w pierwszym rzędzie, a tam przedtem to były takie, tak nakręcali ten film, że jechał na przykład pociąg.
    </section>
    <section>
        <time>30206</time>Jedzie, jedzie i tak jakby tutaj w publiczność wjeżdżał! Albo w ogóle takie stresujące były ty sceny różne. No i na tego „Frankensteina”. Jeszcze taki „King Kong” był znowu też, co znowu porwał tam jakąś dziewczynę i nosił. A to był taki wielki niedźwiedź, że ta dziewczyna to była jak laleczka. Tak to było zmontowane. No takie właśnie te filmy. I ciągle właśnie chodziłam, ich zabierałam. No oczywiście tajemnicy dotrzymywali, bo też ich to fascynowało. A później jak byłam już starsza to po prostu to byłam taką kinomanką, że… Jakie tylko były dosyć drogie już te filmy takie, co były premierowe. To tu były już w kinie „Eden”. To kosztował bilet 80 groszy. No to już później były takie dozwolone już później te, co mogłyśmy chodzić do lat 18. I żadnego filmy nie opuściłam, tylko wszędzie mnie to bardzo fascynowało. Jeśli chodzi o teatr, to w tych właściwie czasach też był kino w okresie kadencji PPS-u było właśnie, teatr. Teatr nasz jest bardzo stary, nieduży, ale za czasów jeszcze carskich był wybudowany i wtedy był właśnie w 1926 roku odbudowany. I tam propagowane były właśnie te wszystkie przedstawienia teatralne dla socjalistów, bilety rozprowadzane, tak że z ojcem z kolei tam chodziliśmy bardzo często w niedzielę na popołudniowe te spektakle.
    </section>
    <section>
        <time>30324</time>A niedaleko nas był tak zwany dom ludowy. Za kadencji tego PPS-u… Bo to która partia tam rządziła, to była, to tej przejmowała działalność w tym domu ludowym. Przed nami to „Sokoły”. To była taka organizacja przedharcerska. To właśnie kierownik mojej szkoły był tam znaczy takim nadzorcą, a później tu za czasów PPS-u, to jeśli chodzi o organizacje młodzieżowe, tam się mieściła właśnie ta TUR – Towarzystwo Uniwersytetów Robotniczych, których ojciec był opiekunem. I z tych TUR-owców to przygotowywali tam bardzo często przedstawienia takie różne. Taki zespół był teatralny. No więc na te wszystkie przedstawienia żeśmy chodzili. Oczywiście na te dozwolone dla dzieci. A poza tym w okresie karnawału to zabawy były dla dzieci. No więc znowu myśmy tam z siostrą występowały w tych strojach świeżo uszytych przez naszą sąsiadkę. Falbankowo. Zawsze mnie to denerwowało, bo jednakowe siostrzyczki musiały mieć te suknie. I tam zawsze no były też… Wybierało się królową balu. Były tańce prowadzone, czyli kilka tych zabaw zawsze w sezonie, w okresie karnawału, bo to jednak dawno było bardzo przestrzegane!
    </section>
    <section>
        <time>30429</time>Jak post, to post. A jak karnawał, to karnawał. Jeszcze pamiętam takie… To chyba we wszystkich miastach, nie tylko w Sosnowcu to było, jak był już Popielec i wtedy na 3 Maja przebierało się. Znaczy ostatni dzień tego, przed postem. I mężczyźni się przebierali za kobiety, tak, kobiety odwrotnie. No to też właśnie to najwięcej z tą panią Kulikową tośmy już tam całe popołudnie spędzali na tym, a później już na drugi dzień, Popielec, to taki, no niby w formie kawału, że się ogony od śledzia niespodziewanie, na przykład w sklepie gdzieś czy coś, to chłopcy tam – bo to przeważnie chłopcy robili – że przypinali z tyłu do sukien kobiet czy tego takie jakieś. Głupi to był zwyczaj, że z tym śledziem. I później już okres postu to znowu wiadomo, to w tym kościele trzeba było. Ja mówię, strasznie ubolewałam tego Chrystusa, jak to go przybijali. To już chyba opowiadałam, że gwoździem przybity – tu ksiądz mówił, w tym kościele się upłakałam. Przychodziłam do domu, wyjmowałam te gwoździe, przymierzałam gdzie to panu temu… Strasznie przeżywałam ten okres właśnie tego… Ja nie wiem, jak to się nazywa. No tego po tym… <span style="font-weight: bold;"> Triduum, Triduum paschalne. </span>Tak, tak, to właśnie. I oczywiście w każdy piątek i tego, i tak żeśmy już za te grzechy żałowały mocno.
    </section>
    <section>
        <time>30538</time>I później ten Popielec. I z takich… A jeśli chodzi o takie przydomowe, to tak nasza ulica cała, ulica Legionów to mówiłam, że byliśmy jedni taką ostoją łaźnia, no tych innych rodzin, nie górniczych. A wokół były domki górnicze i tam z tymi dziećmi. No to przede wszystkim tak: obojętne czy był zamożny człowiek czy nie, dzieci biegały wszystkie boso! To była frajda tylko na niedzielę. No to z kufra mama wyjmowała te stroje niedzielne, no to trzeba było się w te halki… Bo to najpierw ubierało się te koszule, później halkę, późnej sukienkę, no i te białe skarpetki, lakierki. Chodziło się wtedy jak sparaliżowany cały dzień, a wieczorem jak my tak nie wytrzymały i zaczęły grać w klasy… Bo w klasy to się grało, znaczy rysowało się tam tego chłopca czy tą klasę i się jakimś tam kamieniem popychało, na jednej nodze skakało. To była zabawa w klasy. Była zabawa w komóreczki. I później jak już byłyśmy starsze to zabawa w klipę i w palanta. Palant tośmy właśnie już takie były żeńsko-, chłopcy przeciwko dziewczynkom albo mieszane. A poza tym jaki… No już tak jak to zainteresowanie już tak w wieku takim ponad dziecięcym, to już tam między tymi sąsiadami takie różne sympatie. A chłopcy z reguły no to dla nas było jak wszyscy w kościele ci byli ministrantami.
    </section>
    <section>
        <time>30653</time>Ministrantów było tyle chętnych, że było chyba do każdej tej, tego majowego czy czerwcowego, jak się chodziło, to ze 20 ministrantów służyło! Mieli takie pelerynki, różne kolory. I ci nasi chłopcy, te nasze sympatie, no to właśnie jak któryś ministrant był i tam ładnie wyglądał, to już miał jakiś aspekt i tutaj był uprzywilejowany w naszych tych. Takie te pierwsze takie dziecięce były. Więc kino to tak. Kino to fascynacja była moja rzeczywiście i ten teatr też. A później już w takim wieku jak już do gimnazjum tośmy jeździły z koleżanką… Ponieważ trzeba przyznać, Katowice to były już zupełnie inaczej. I wybudowane domy i było muzeum. Aha, i w muzeum, które zburzyli Niemcy później to była pierwsza winda. I był piękny park ten Kościuszki, który istniał. Aha, u nas były parki, ale wszystkie parki to były przy fabrykanckich tych domach, pałacach i wszystkie były głęboko… Płot taki, znaczy mur odcięty od świata. Nigdzie nie wolno było do tych parków chodzić. Tylko na takich ławeczkach, już 2 lata przed wojną chyba to dopiero pierwszy park miejskich w Milowicach był wybudowany, ale to dosyć odległy tu od mojego miejsca zamieszkania.
    </section>
    <section>
        <time>30760</time>A park Kościuszki w Katowicach to był dostępny. Piękny park wtedy wybudowany, wielki. Tak że z koleżanką żeśmy spędzały czas bardzo często i tam na kąpielisko Bugle. Tu nie było u nas kąpieliska. Jeszcze Przemsza była na tyle czysta, że ludzie się kąpali. Nam nie wolno, chociaż nad Przemszą żeśmy mieszkali. Aha, jeszcze o tym muszę powiedzieć. Przemsza była nieuregulowana. Nad, po obydwu stronach to były wierzby płaczące takie, które zwisały nad tą rzeką po obydwu stronach. A w naszym domu to był bardzo duży taki ogród, do spółki, znaczy połowę było nasze, połowę sąsiada. I były też te wierzby płaczące, były ławki. I tam w okresie letnim to myśmy cały dzień – altana była, przepiękna, przez mojego ojca zbudowana – tośmy spędzali w tym ogrodzie. To był ogród warzywny, nie... Były tylko bzy no i przepiękne różne kwiaty sezonowe były. Tak że mieliśmy taki przydomowy był ten oddech dla naszych tych. I było wybudowane... Ten właśnie Tadeusz, który nam zmontował to radio słuchawkowe, to był ode mnie no ile był? Ze 6 lat starszy. Już wtedy był chyba w końcowych, kończył te Śląskie Zakłady Techniczne i z kolegami zbudowali sobie na tej Przemszy takie molo, i były kajaki tam.
    </section>
    <section>
        <time>30872</time>I to nazywał się „Port Gdynia”, się nazywał, bo Gdynia w tym czasie była dopiero budowana. No i tam jego ci koledzy starsi, to każdy miał ten swój kajak, czyli było tam ze 6 kajaków przymocowanych takimi na śrubie do tego. Więc my, a my no to, ponieważ myśmy dla nich byli smarkacze, żeby się tam przypodobać i żeby nas przewieźli na tych kajakach, tośmy co dzień szorowali to molo, żeby było czyściutkie! Jak oni przyszli, a my tam już cała trójka. No to oni już tylko tam mrugali: No dobrze, to po kolei. Wszyscy tam żeśmy jeździli. I to było tak romantyczne na ówczesne czasy, bo tak: ludzie jeździli na tych kajakach, bo to na dużym odcinku. Prawie tam do Niwki, bo tam jakiś spad był, wodospad, to już dalej się nie jechało. A z drugiej strony daleko aż tam chyba niedaleko Będzina. Tak że dosyć duży był ten obszar tej jazdy. No ale najwięcej to się właśnie przez park taki, który był zagrodzony na zewnątrz, tutaj przez park Sielecki i ten odcinek: łaźnia i dalej, to właśnie było wszędzie te wierzby płaczące. I tak, na tym kajaku się jeździło i chłopcy – no ci nasi nie, ale na innych tych kajakach, i łódki takie tam były małe, i kajaki – to grali i śpiewali na harmonii, na tych, na... Co to? Mandoliny. To były takie jeszcze takie. Nie wiem co to jest ta mandolina teraz. I to oni śpiewali, no czasem z dziewczynami różne. To były naprawdę takie fajne te przejażdżki, że całe lato to było...
    </section>
    <section>
        <time>30985</time>Już nie mówiąc o Wiankach! W przeddzień 24-ego no to wszędzie... No już od nas molo, no to ci chłopcy nasi, ci tam co mieli te kajaki, to już mieli swoje dziewczyny, no to przychodzili, puszczali sobie te wianki. A myśmy później biegli do kiedy się ten wianek utopi! Ten właśnie tych naszych znajomych. No to też tych tyle wianków było. I co jeszcze takie charakterystyczne z tego okresu? Że niedaleko naszego domu, też na takiej następnej ulicy, ale po Przemszy to było bardzo niedaleko, to była taka bóżnica, bożnica. Jak to się? <span style="font-weight: bold;"> Bożnica.</span> To się nazywa. I tam Żydzi modlili się. I był taka ta szkoła... Aha, była rzeźnia taka, co tam przychodzili te kury, bo to żeby było... Oni bo tak tylko zabite prze tego, nie wiem, no ich tam tego rzeźnika, że to wtedy mogli to jeść. I poza tym dla nas też takie to było, tylko nie wiem w jakim okresie... Tak jak u nas na Wielkanoc, to oni znowu tak nie spowiadali się, tylko chodzili z takimi papierkami i nad tym kiwali się nad tą wodą i grzechy rzucali do tej Przemszy! I też nas to zawsze fascynowało, zawsze te ich zwyczaje i... Aha, to z jednej strony była, a z drugiej strony, też bardzo niedaleko, to była cerkiew.
    </section>
    <section>
        <time>31093</time>To była wielka, przepiękna cerkiew! Jak później oglądałam w Moskwie tam, to mówię zupełnie taka charakterystyczna, bo te kopuły takie. Nie wiem ile to tych, cztery czy sześć tych kopuł. I przepiękna była ta. To myśmy tam z kolei też biegali w okresie... Oni mieli chyba później zawsze Wielkanoc, święta. I tam oni rozdawali jajka, jakieś jedzenie, no a myśmy tam wchodzili, też żeśmy uczestniczyli w tych prawosławnych tych świętach. Tak że w ogóle jeśli chodzi o Sosnowiec, to było tych kultur. Jakoś zgodnie ze sobą współżyliśmy, bo świadczy o tym zespół cmentarzy u nas na alei. Jest cmentarz obok katolickiego. Pierwszy jest ewangelicki – przy sobie przylegają – prawosławny i z tyłu żydowski. I nie wiem czy w Polsce, nigdzie chyba takiego nie ma zespołu tych cmentarzy. Żeśmy tak jakoś no wszystkie te nacje, wszyscy tak żyliśmy jakoś w zgodzie i poszanowaniu dla swoich religii. I nawet ci, powiedzmy, partyjni, tak jak to... Bo nawet z PPS-u no to też byli tacy krytyczni niektórzy wobec Kościoła, czego nie mówię... Ale na przykład jeszcze co tak fascynowało? Że w tych codziennych modlitwach, tak jak myśmy... Przed spaniem no to trzeba było klęczeć i modlić się, wszyscy razem żeśmy z mamą, a ojciec jakoś tam wybywał, nie uczestniczył w tym bardzo, w tych naszych.
    </section>
    <section>
        <time>31208</time>Ale czasem jeszcze w tych wakacyjnych wyjazdach, to mama, bo tam jak dzieci, moje rodzeństwo, nie na całe wakacje jechali, na te obozy harcerskie, to któraś z koleżanek mamy, to zabierała do swoich rodzin, razem jechała do swojej rodziny. I znowu mama tam dawała pieniądze. Oni na przykład jeździli do Imbramowic. To jest tam gdzieś w okolicy Krakowa. Bardzo mi się ta wieś podobała i ta koleżanka mamy też była tak bardzo religijna. No po prostu to zakrawało tak do dewocji, że tam te pacierze wieczorne... Tak jak u nas, jak małe dzieci, to żeśmy tylko mówili: Aniele Boży, stróżu mój, ty zawsze przy mnie stój. Tak przeżegnał się człowiek i mama była tolerancyjna. Jak później starsze dziecko to musiało więcej. A tam u tej pani, Idzikowa się nazywała, to się było tak trzeba długo modlić, że nas już kolana. Nie wiem, ona też miała dwoje dzieci i oni, małżeństwo, tak długo klęczeli, że nam się już słabo robiło, ale musieliśmy się dostosować. No i ojciec albo mama co tydzień przyjeżdżali tam sprawdzić, jak my się zachowujemy, czy jesteśmy grzeczni, czy... I ojciec też przyjeżdżał, o. My mówimy: <span style="font-style: italic;">No ciekawe co tu będzie.</span> Czy to ojciec tu uklęknie i się będzie? Ale ojciec tak, uklęknął tam. Ja wiem, chyba z pół godziny zawsze żeśmy to. I jeśli chodzi o ojca pobyt, no to zawsze jeśli była to pasterka, to szedł razem z nami, czy Wielkanoc.
    </section>
    <section>
        <time>31323</time>Jak to się nazywa to nabożeństwo? <span style="font-weight: bold;">Rezurekcja.</span> Rezurekcja. To tam jeszcze ta wiara jakoś się w nim zachowała. Przy tych, przy tych wielkich świętach to powiem, że uczestniczył. Tylko tu tak już wobec tych, to jak mówiłam, mama taki kult dla tych swoich księży. Zresztą tak jak opowiadałam, że to zupełnie kler był zupełnie inny. Na całej ten naszej ulicy to pomagał tym biednym i ksiądz jak chodził po kolędzie interesował się życiem każdej rodziny. Gdzie było ciężko to namawiał, żeby pomagać i tak jakoś to życie... W ogóle byli... Teraz jak w perspektywie tych lat, że ludzie byli inni i człowiek człowiekowi nie był wilkiem, jak to w tej chwili jest. I nie było pogoni za tym pieniądzem. I takie było życie to towarzyskie i naprawdę taka... Inne życie. Pewnie że to zawsze się najlepiej wspomina te lata dziecięce i swoją tą przeszłość jakoś tak widzi się, ale tak mi się wydaje, że obecnie obecni młodzi to... Aha, zabawy jeszcze, takie dziecięce. No to już tak jak były tam później imieniny czy... No to już nawet koleżanek czy koleżanki się zapraszało do domu. No to jakie nasze były zabawy? Nie nudziliśmy się albo tam nie tańczyliśmy jakieś te smętne te, tylko były różne zabawy!
    </section>
    <section>
        <time>31433</time>Na przykład w głuchy telefon zabawa. A już później w wieku tym no to był flirt. To się kupowało, takie były pytania i odpowiedzi. Losowało się numer ten i ten, do tego czytał tam: <span style="font-style: italic;">A, co koleżance się tam podoba </span>czy pani, nie wiem w jakim... Pani, bo to już wszystko było... I mówię, to były takie zabawy różne, ciekawe, że nie tylko żeśmy tak smęty. Bez tego alkoholu, bo przecież to było nie do pomyślenia, żeby dziecko tam piło alkohol jakiś. I w takich nawet już panieńskich czasach to... Pamiętam, że w ogóle pierwsze to po mamy śmierci to ojciec nam nalewał, że ojciec – to już miałam 17 lat – dopiero do kieliszka tam ojciec soku nam troszeczkę pozwolił przy tym, żeby się napić alkoholu. Nie było w ogóle jakiejś takiej mody na to, żeby tak wcześniej. Pewnie, może jakieś tam były, ale nie docierało do nas takie jakie. No to, co się w tej chwili dzieje z tą cywilizacją, co przeszło. <span style="font-weight: bold;">A wracając do tych zabaw, to na czym polegała zabawa w klipę? Bo pani ostatnio wspominała o tym. </span>Aha, klipa to była takie, taki był kawałek drzewa. Ojciec to codziennie nam robił, bo się zbiła. I było tak rzymskimi napisane: 1 na jednym, bo cztery strony były tej, znaczy to było takie kwadratowe, a na końcu były takie spiczaste to.
    </section>
    <section>
        <time>31541</time>I się miało taki patyk, taką jakby linijkę, i się tak wbijało w ten koniec i jak ta klipa odskoczyła i co się pokazało. Jak 3 to znaczy 3 kroki do nieba. Takie niebo było tam na końcu narysowane. Jak ktoś tam wybił 5 to 5. No i kto pierwszy tam dochodził do tego, kto miał szczęście, to ten. A palant no to wiadomo, że... No to się odbijało, no to już. Aha, jeszcze zabawa w złodziei była. W bandytów... Nie, policję i złodziei. To było bieganie, to już w okresie letnim się działo. To było tak: złodzieje uciekali, a policja ich goniła. I tak: złodzieje uciekali i rysowali strzałkę kredą na domu. I to było tak, że się przez całą naszą dzielnicę. Była łaźnia, to kończyło się dzielnica Śródmieście i zaczynał się Sielec. To po całym Sielcu żeśmy pędzili po tych ulicach, na domach rysowali i ta policja no... To nagrodę później dostawał ten, co złapał tego złodzieja. Ale no nieraz tak zaczynał, odczytał tą strzałkę. Tośmy tacy poobijani zawsze przychodzili, bo to i przewracało się, i biegało. Jeszcze były... Aha, jeśli chodzi o sport, to były te zawsze przy domu trzepaki. No to u nas był taki solidny, ojciec zbudował. Na tym trzepaku to w okresie letnim dziewczyny... Znaczy strój gimnastyczny przed wojną to były szarawary, to znaczy takie krótkie majtki na gumie tu na dole, i bluza taka sama, takie w karo wycięte, przeważnie czarne albo granatowe.
    </section>
    <section>
        <time>31659</time>I dziewczyny, i chłopcy. Chłopcy to mogli mieć tylko do połowy, a dziewczyny mieli drugie. I na tym trzepaku, były u nas dwa trzepaki, to się takie wywijało gimnastyki. Wieszało się za... Kto tam różne te sztuki robił najwięcej. Popisy były trzepakowe. No i takie rzeczywiście były podpatrzone i w cyr... Aha, no bo jeszcze cyrki przyjeżdżały bardzo często, bo tutaj był taki plac koło ratusza. To te cyrkowe różne sztuki żeśmy... No to już któryś tam chłopak jak tam robił takie, no to już był wybrańcem losu. A myśmy... Ja też. To ojciec to ciągle, bo lubiłam, żeby... Wieszałam się nogami za tym i tak głową na dół wisiałam na tym trzepaku. Ojciec uważał, że to jest bardzo niezdrowe dla rozwoju i ciągle mnie tam przepędzał od tych! A dla mnie no to było właśnie. Powiesiłam się i tymi nogami tam wisiałam. No taka dosyć byłam sprawna. I w szkole też. W szkole to żeśmy grali w dwa ognie na tej... Już opowiadałam, to szkoła była taka blisko kopalni. To żeśmy tak grali zajadle po tych, ubijaliśmy się, to w dwa ognie się ubijało, żeśmy przychodzili czarne do domu. I właśnie najwięcej w dwa ognie, bo na palanta trzeba było większą przestrzeń, tośmy tutaj grali. A różne były zabawy!
    </section>
    <section>
        <time>31759</time>Turlanie z górki, z górki na pazurki, to znaczy turlało się po trawie z takiej odległości. A zimą, zimą było saneczkowanie. To u nas, niedaleko naszego domu była taka wielka góra. Teraz tam zabudowana, zniżona, bo połowy jest osiedle, a wtedy cały Sosnowiec przychodził. To się nazywała ta góra Chybana, bo były takie trzy razy, znaczy jechało się, jechało i spad taki był. To były ze trzy te spady, czyli jak się tutaj podskoczyło na tej jednej, to się tymi sankami podskakiwało. Sanki to były takie solidne, zbudowane, żelazne były te... Jak się to nazywa? Płocie czy...? A tutaj... No i z rodzicami oczywiście, to nie małe dzieci. Zimy były takie, że jak się zaczęło od Barbary, to się zima kończyła dopiero gdzieś tam w lutym! Tak że nie były taki ocieplony ten klimat jak teraz. Tak że to saneczkarstwo to było... A później jak już byłam starsza, no to na narty. Na narty. Narty, jak to wiadomo, dawniej wielkie, takie to długie, bo to takie były, że trzeba było stać i ręka do góry, to takie długie narty. No to jeździliśmy tam też w okolicy u nas cmentarza. Jeździliśmy na tych nartach, jeździłam. No i z skiringiem zawsze też. Czasem ci co przywozili węgiel do łaźni, no to ojciec zamawiał ich tam na niedzielę, przyjeżdżali z koniem i tak żeśmy część: małe dzieci na sankach, a my przymocowani tymi, jeździliśmy daleko.
    </section>
    <section>
        <time>31876</time>Nieraz do koleżanki nawet do Siewierza, bo to w gimnazjum już miałam takie koleżanki, które mieszkały dalej od Sosnowca. Tośmy tam jeździli, tam nam przygotowali obiad. A w lecie to w każdą prawie niedzielę, co się moim wnukom nie mieści, do odległego Kazimierza – to jest jakieś 7 kilometrów, wtedy był Kazimierz dzielnicą Sosnowca, bo teraz jest przyłączony – to rano cała ta nasza Legionów zbierało się ci chętni, już tacy odrośnięci powyżej tam 10 lat, to na Skałkę, bo tam była jeszcze ta Biała Przemsza czysta, tu już była zanieczyszczona. I las. No więc godzina tam piąta rano, każdy miał plecak czy tam torbę, butlę taką litrową napoju, jakieś tam kanapki, jajka na twardo. I wszyscy pieszo. Chłopcy jakieś tam gitary, znowu te mandoliny, i wszyscy pieszo rano wędrowaliśmy tam. Tam kąpaliśmy się w tej Białej Przemszy. A tam w lesie wszyscy te harmonie tego grali, więc chętni tańczyli. I godzina tam, już się ciemniało, piąta, siedemnasta, no to wszyscy do domu z powrotem. Jak ja to wnukom opowiadam, to mówią: <span style="font-style: italic;">Czy wyście mieli dobrze w głowie?</span> <span style="font-style: italic;">Po coście tam chodzili?! </span>Mówią tak daleko. Im się w głowie, tym młodym teraz nie mieści, którzy do kiosku by po papierosy samochodem jeździli, że myśmy szli tyle kilometrów co niedzielę. To prawie jak była pogoda od Zielonych Świątek.
    </section>
    <section>
        <time>31982</time>A czasem jak z rodzinami – to u mnie rzadko się to zdarzało, bo jak wiadomo, że przez wzgląd na mamę – to się wynajmowało taką furę. Odświętnie mieli takie no już... Ta fura to nie była taka, co tam węgiel się woziło, tylko inną się przyczepiało. Było takie plecione, takie jakby z koszyka, no i taką jechało się. Później przyjeżdżało się umajoną tymi gałęziami. To wtedy już tam na obiad mama tam jakieś zabierała. Bo czasem dziewczyny służące zostały, a wtedy jeździliśmy już z rodziną całą. No jeszcze się tam zabierało kogoś też właśnie. No to przeważnie na tą Skałkę tak zwaną, na Kazimierzu albo do Maczek takich nieodległych tych. Tak że jakoś tak niebezczynnie się to życie spędzało i w miarę tych możliwości. Nie tak jak teraz, że to zajęcia, korty tenisowe, a tak sami śmy to jakoś potrafili sobie ten wypełniać czas bardzo czynnie! Nogi były wiecznie poobijane! No i nieszczęście było zawsze ta niedziela, bo to już do kościoła. Tam to już nie można było w ogóle ani wariować, ani na trzepak iść, tylko w tych całych... Nieraz żeśmy nie wytrzymywali. Najgorzej jak wieczorem się rozbierało, a myśmy tam gdzieś po cichu już na trzepaku były i się wyrwało tam dziurę gdzieś w tych koronkowych... Bo to halki były koronkowe, a mama... To wtedy tak: prędko żeśmy się rozbierały i kładłyśmy się do łóżka, leżąc że już śpimy.
    </section>
    <section>
        <time>32095</time>A mama składała to niedzielne ubranie do kufra. I tam widziała buty poobijane, że pewno tam gdzieś się w tą klasę grało albo koronki porwane. No i mama tam mówi, niby tam wiedziała, że my nie śpimy, ale na nas tam wygadywała. No ale co było zrobić? Człowiek był młody no i był ruchliwy. <span style="font-weight: bold;">A pamięta pani swoją pierwszą jazdę tramwajem?</span> O tak! Pamiętam dlatego, że jechałam z mamą i siostrą. I one miały tą chorobę lokomocyjną widocznie. Tak! Bo to później już żeśmy sprawdzili. Tak że to pierwszy odcinek był u nas koło tej cerkwi właśnie, takiej prawosławnej, się wsiadało i później do tego. Więc ja to znosiłam. Ile tam się jechało? Parę kilometrów dopiero. A mama i tego to obydwie rzygały i tak się ta ich... Boże, ja nie wiedziałam co się dzieje! My, nie wiem, bo czy to chyba z tym bratem... Brata żeśmy nie zabrały, tylko pamiętam, że mama, ja i ona. Tak że mama się później bardzo wystrzegała, a siostra no to później już wiedziałyśmy, że nawet przed każdą taką jazdą czy pociągiem, no to już te tabletki musiała używać, bo za tego. I później to już ten tramwaj, bo to tak lata były gdzieś 30., no to później się poszerzały zasięg jazdy tego tramwaju i później już był codziennością. Tak że my jak żeśmy do tej stolicy, Kielc zajechały, jak tam jeszcze takie zacofanie było, to myśmy w ogóle, ani tramwai nie było, nic.
    </section>
    <section>
        <time>32209</time>Mówimy: <span style="font-style: italic;">Co to za miasto takie wojewódzkie? </span>Tak że właściwie to tak, mimo żeśmy należeli do województwa kieleckiego, ale tu raczej do Katowic tak żeśmy tą kulturą, powiedzmy, tutaj przesiąkli i dziwactwo to właśnie dla nas było to i nieprzyjemne, że to w stolicy... Tam były zupełnie zwyczaje inne! Tam właśnie do kościoła, że panie wszystkie chodziły jeszcze w takich koronkowych rękawiczkach do katedry, bo tam katedra była, biskup. No to wiem, że jak chodziłam i później te panie... I chodziły pod para... U nas już się tak nie chodziło, że jak słońce, panie pod parasolkami. A one miały te rękawiczki takie koronkowe. I tu lato, a one wszystkie z tymi parasolkami od słońca! No i to już bardzo tak były jeszcze o jeden wiek wszystko cofnięte w porównaniu do naszej kultury tutaj. <span style="font-weight: bold;">A jak wyglądał wagon tramwajowy wtedy? Bo chyba się różnił troszkę.</span> No przede wszystkim był konduktor! Konduktor był. No ja wiem? Już nie pamiętam. Wiem, że to tam były te torowiska chyba nie bardzo, bo się to chyba jakoś tak chybotało bardziej. Konduktor był, ale poza tym to było, że jak... I to muszę powiedzieć, że w kościele przeważnie na religii, nie w kościele, tylko na religii i w szkole, to wszyscy byliśmy tak nauczeni... Dzieci jak jechały, bo tak później to przecież do szkół już jeździła młodzież, to tak byliśmy wychowani, że jak siedziało dziecko czy młody człowiek, a wchodziła starsza osoba, to każdy się podrywał, bo tak nas nauczyli w szkole.
    </section>
    <section>
        <time>32329</time>Wstawał i... Pamiętam, bo już w domu jeszcze najpierw jak nas nauczono, to mama mówi, to od mamy się zaczęło, że: Jak wchodzisz, wchodzi ktoś, starsza pani, to masz wstać. No to mówimy, ja mówię: <span style="font-style: italic;">Jak ja mam poznać, że ona jest starsza?</span> No to mówiła mama: <span style="font-style: italic;">No ma może zmarszczki.</span> No bo siwa, siwe no to już wiadomo, że jak włosy, no to już bardzo stara. Ale dla mnie stary to już był co miał 20 lat. No to: <span style="font-style: italic;">No nic, przyglądaj się czy ma zmarszczki.</span> No to jak weszła taka to nie wiedziałam, bo jak już tam 17 czy 18 to była stara. Ale tak żeśmy, to jednak tak się dbało, że był ten szacunek dla starszych ludzi. To tego teraz właśnie w tej chwili brak, że nie szanuje się. Ale to wszędzie za każdym, na lekcji wychowawczej i ksiądz na tym, że poszanowanie dla starszych, słuchać, to właśnie trzeba było powiedzieć. A no jeśli chodzi o samochody, no to wiem, że... Pamiętam, to już jak do gimnazjum chodziłam i koleżanki jacyś, już nie pamiętam, jakiś bankowiec chyba ten ojciec i przyjechał taką limuzyną, Aero się nazywało. Boże! No to jeszcze tu znalazłam zdjęcie, cośmy se... Cała klasa robiła zdjęcie w oparciu o to Aero! No to było tylko kilka!
    </section>
    <section>
        <time>32427</time>Dlatego można było biegać po tych ulicach. A jeszcze tak jak chłopcy, to mieli to kółko z takim pogrzebaczem, takie koła żelazne, i jeździli po trotuarach tych. No i to wszystko było tak jakoś, te ulice i to wszystko dostępne dla tych dzieci, dla tych bosonogich. Tak że mówię nie dlatego, że ktoś biedny tylko biegał, tylko wszyscyśmy biegali na bosaka i dopiero jak się jesień zaczynała to... Jeszcze à propos opieki lekarskiej, że u nas... No ja pamiętam, jak te kasy chorych powstały. Wszystko pamiętam to życie, jak to PPS powstało. I wtedy tu bardzo blisko, taki ośrodek, tej mojej ulicy Legionów. Niedaleko było, w połowie tam gdzieś była ta, budynek tej kasy chorych. I był lekarz rodzinny, przychodziła pani De Monset. Była francuskiego pochodzenia. Ona była lekarzem rodzinnym, a siostra była dentystka. Takie dwie starsze panie, też samotne. One właśnie były lekarzami. I ta pani doktór przychodziła, no oczywiście w razie tych chorób, jak to wszystkie te dziecięce choroby: i świnka, i odra, i to wszyscy, bo jak jedno z rodzeństwa miało, no to zaraz całe się... To wtedy tam przychodziła. Ale jak była okres już zbliżał się jesienny, to nieproszona przychodziła: <span style="font-style: italic;">Dzieci całą zimę na lampy kwarcowe. </span>
    </section>
    <section>
        <time>32542</time>I od razu dawała tam skierowanie. No mama że nie miała czasu to ja całą trójkę zabierałam. Godziny tam były wyznaczone, siadaliśmy, dostawaliśmy okulary te przyciemnione, no i tam godzinę pod tą kwarcówką. I przychodziła i sprawdzała za jakiś czas, czy chodzą tam. Sprawdzała, czy się meldujemy. I picie tranu tak samo. Tran no to oczywiście tran bez recepty. No i wszystko zachęcane, musieliśmy to. Nie tran w tych pastylkach, tylko tran taki na łyżce. nie bardzo nam to smakowało, ale no to tam różne nagrody były za to picie, kawałek chleba z masłem i solą zaraz do pogryzienia. Ale to wszystko czego się nauczyłam w dzieciństwie jeszcze stosowałam do swoich dzieci! To całą kamienicę obok, tam gdzie mieszkałam po wojnie, to te dzieci nauczyłam, od sąsiadów też przychodzili i tran piły, i też chleb z solą. A w nagrodę gotowałam kisiel z prawdziwych żurawin, z mleczkiem kakaowym, mlekiem tym waniliowym! I mówię, tak śmiesznie, że jeszcze nie tak dawno temu, kilka lat, jedna z tych wówczas dzieci, a teraz już mężatka, spotkaliśmy się po latach, jedziemy w autobusie... Bo ja w nagrodę, powiedziałam, że gotowałam ten kisiel. Tylko nie sztuczny, tylko z żurawin był i później to mleczko zagęszczone żółtkami, to ci co codziennie ten tran pili, to zawsze w niedzielę przychodzili na ten kisiel z tym mleczkiem.
    </section>
    <section>
        <time>32666</time>I jedziemy kiedyś teraz z córką, autobus taki zapchany, a tam ktoś, jakaś się odzywa z tego, dostrzegła mnie czy Basię rozpoznała, i mówi: <span style="font-style: italic;">Pani Rudzka! Dzień dobry!</span> – przez cały autobus <span style="font-style: italic;">– Ja jestem Zosia Barańska z ulicy Wspólnej. </span>A ja mówię: <span style="font-style: italic;">No to dzień dobry. </span>Ona mówi: <span style="font-style: italic;">Niech pani powie, jak się ten kisiel gotuje z tym mleczkiem waniliowym, bo ja chcę gotować! </span>Cały autobus się uśmiał. I ja w autobusie opowiadałam, że jak byli mali, to tran pili i ten. I te panie zapytały w autobusie: <span style="font-style: italic;">A jak się to gotuje?</span> No ja mówię: <span style="font-style: italic;">Nie kupuje się</span> <span style="font-style: italic;">sztuczne, tylko trzeba żurawiny zamrozić</span> i tak dalej. I taka historia picia tranu od dzieciństwa mi została. I pani De Monset właśnie w okresie picia tranu, później lampy kwarcowe. A poza tym nieproszona, jak dziecko chorowało na coś, to jak była u sąsiadów to nie trza było zamawiać, bo ona sama przychodziła i jak się choroba rozwija, czy – bo nie było antybiotyków – czy coś trzeba było zmienić, jakie mocniejsze lekarstwa. Bez zamówienia przychodziła i interesowała się każdym pacjentem. I to była naprawdę lekarz rodzinny, czego nam obecnie brak.
    </section>
    <section>
        <time>32762</time><span style="font-weight: bold;">Mówiła pani o Kielcach.</span> <span style="font-weight: bold;">To jak tutaj w takim razie się ubierali panowie czy panie? </span>U nas... No już na przykład chodzenie z gołą głową. To u nas już było tutaj normalnie, jak w niedzielę czy w tym, a tam nie, chodziło się w kapeluszach. Aha, odświętny strój był tylko na niedzielę. To było nie do pomyślenia, żeby na przykład, tak jak to teraz, że na co dzień się ubierać tak. Niedziela to była, musiał być do kościoła. To już obojętne, na którą tam kto chodził, ale wszystko... I wtedy strój odświętny, którego się nigdy nie używało na co dzień! To już było co było od święta, a później już tak spowszedniało. No więc tam te listy, jak zimą to te listy były spięte tam albo... Bo później przyszły kołnierze, ale najpierw ten cały lis z tymi ogonami. Panie elegancko w tym. A panowie? No panowie jak mężczyźni, ale wszystko zawsze też. W niedzielę to musiał być strój taki odświętny. A tutaj no ponieważ to był ośrodek, Sosnowiec był takim przemysłowym miastem na co dzień, to wszyscy pracowali fizycznie, no to tak jak, jak górnicy po swojemu, bo gro... U nas przecież były cztery kopalnie w Sosnowcu, to największy ośrodek i huty, to wszystko było taki robociarskie te. Ale to były te osiedla takie zbudowane już przez tych pracodawców, gdzie mieszkania dostawali ci zasłużeni robotnicy.
    </section>
    <section>
        <time>32875</time>W ogóle nie do pomyślenia na przykład to wszystko złodziejstwo czy przestępstwa takie. To dopiero wszystko przyszło po wojnie! U nas na przykład był fabryka Dietla, która produkowała najlepsze gatunki wełna. To tak zwana była „Trójkąt w kole”. Bo robiło się, oni wytwarzali nitki takie do produkcji swetrów i wełnę do roboty na drutach. No to były wartościowe te, ta produkcja. Ale to było nie do pomyślenia, to co później było po wojnie, żeby robotnik ukradł i szedł. Nie było żadnej kontroli! Tak jak później było, że tam trzeba było obmacywać, czy tam nie ma gdzieś, czy nie. W ogóle było nie do pomyślenia, żeby ktoś ukradł i naraził się na to. To dopiero to wszystko właśnie przyszło taka... No pewno, że tam byli tacy złodziejaszki, co też... Śmiać mi się chciało, bo mama raz była oskarżoną. Kupiła od złodzieja jakieś te buty. Paser to się nazywa! Przyszło z sądu zawiadomienie w sprawie paserstwa, że mama jest oskarżona. Okazało się, że jeden z takich malarzy, który u nas malował mieszkanie, no i przyszedł do mamy i takie przyniósł właśnie jakieś te pantofle. Nie wiem czy to były lakierki czy jakieś, a że pracował u jakiegoś tam właściciela sklepu i że nie miał pieniędzy, i że tym mu wypłacił. I mama dla nas kupiła te właśnie buciki.
    </section>
    <section>
        <time>32992</time>I później gdzieś jego złapali na tym, że to on ukradł i wyznał, co z tym robił. I mamę tu oskarżył, że mamie sprzedał te. I mama była za świadka. Wiem, że to do końca żeśmy się nabijali, że mama już była oskarżona. I ojciec tak, jak to mówił, że od paserstwa, że kupował. To już tak paser to był. Jak już ktoś kupił od tego złodzieja, to już w ogóle to było w środowisku w ogóle: Jak to on mógł?! Znaczy jak świadomie to zrobił, nie tak jak moja mama. Że to w ogóle już taki był poza. Mimo, że było ludziom ciężko, ale jakoś nikt się nie godził z takimi przestępstwami. Później było u nas właśnie to, że to przez te właśnie rozbiory i później przez te wojny, to tak się właśnie demoralizowało to społeczeństwo. Bo jak była okupacja, to żeby przeżyć to trzeba było okradać. I to właśnie te wojny i to wszystko to takie, tak mi się wydaje, to zło przyniosło. Że takie ci ludzie byli uczciwsi tacy i no może u nas to, że ta ciężka praca też, no to jakoś to była, znaczy dostępna. Może nie było takiego bezrobocia wielkiego też tutaj, bo ten przemysł był i poszanowanie dla tej pracy i tej ciężkiej pracy. To co teraz się tylko liczy kombinowanie i tam, żeby ktoś tam wylądował nie napracowawszy. A dawniej jednak inne to były wartości.
    </section>
    <section>
        <time>33099</time><span style="font-weight: bold;">Czy może pani szerzej opowiedzieć o obchodach związanych...</span> Tak, ja mogę... Znaczy zaczęła się kult dla Piłsudskiego u mnie w mojej szkole, które jak mówiłam, że kierownik był piłsudczykiem. I cały personel, wszyscy nauczyciele byli tak ustawieni, że byliśmy wychowani w kulcie dla Piłsudskiego. A najbardziej to właśnie moja ta wychowawczyni, Helena Dobrzańska, którą jak tutaj jeszcze w czasie, w czasie jak jeszcze Piłsudski żył, to znaczy gdzieś jak ona była moją wychowawczynią od trzeciej klasy... To ja ile to mogłam mieć? 10 lat, tak. Do gdzieś... Przez te trzy, cztery lata to po prostu cała ta lekcja – ona nas też polskiego i historii uczyła – to były po prostu lekcje poświęcone, przynajmniej godzina, to Piłsudskiemu. Przede wszystkim pisałyśmy listy do tej Wandy i Jagódki. Z okazji już, to były 19 marca to chyba, już nie pamiętam, czy święto takie państwowe czy w szkole się obchodziło, bo to były przecież te akademie, no to wszyscy tą wdzięcznością dla tego. I tak nas wychowano właśnie, że największe w historii tej nowoczesnej to był najwspanialszy człowiek, że... A przy tym był bardzo skromnym człowiekiem. Żył, tak jak to mówił, że spał na sienniku, materacy nie używał.
    </section>
    <section>
        <time>33212</time>I tyle, tyle tej wdzięczności jak nas nauczyli, że tak jak... To już chyba opowiadałam, jak to się zachowałam źle jak tam ktoś źle o marszałku powiedział. A po jego śmierci? Po jego śmierci to właśnie ten wiersz, który deklamowałam to z panią tą Helenką żeśmy tak, jej te najlepsze uczennice, które na tych pokazowych, bo ona te pokazowe lekcje zawsze w szkole miała, to właśnie nas zebrała tą garstkę i żeśmy ślubowały. I całe życie mi to towarzyszy. Nawet te wspomnienia, które tu napisałam dla moich wnuków, a właściwie wnuków i większej części moich chrześniaków, których miałam dziewięcioro, to pierwsze zaczęłam cytatem z Piłsudskiego: <span style="font-style: italic;">Kto nie szanuje swojej przeszłości nie jest</span> <span style="font-style: italic;">godzien szacunku ani prawa do przyszłości</span>. Józef Piłsudski. I to, znaczy to wszystko, jego życie, to wszystko towarzyszyło mi całe życie we wszystkich tych moich poczynaniach i wszystkim tym patriotyzmie dla Polski, który teraz nawet w pewnym sensie tak się to wydaje, że śmieszne to, w czym właśnie myśmy byli wychowani.
    </section>
    <section>
        <time>33318</time>A po śmierci Piłsudskiego jeździliśmy na Sowiniec! Nawet miałam kiedyś... Bo sypaliśmy te, więc ten... Jakże się to nazywa? <span style="font-weight: bold;">Kopiec?</span> Kopiec. Więc taczkami, to miałam, ale to niestety zginęło wszystko w tym. Z taczkami jak żeśmy jeździli i żeśmy sypały właśnie ten kopiec Piłsudskiemu. I nawet w tych czasach komuny, jak właśnie wróciłam, to pamiętam... No mój mąż to inną miał naturę. Ja byłam zawsze taka odważna! Ale pamiętam jak wróciliśmy, jak tutaj te takie trudne naprawdę te czasy i dla nas, zwłaszcza tych dzieci pepesowców były, i kiedy zaniknął – nie wolno było nawet wspominać o tych zasługach wszystkich dla Piłsudskiego – to u mnie, jak w niedzielę przychodziło to grono moich dawnych koleżanek... Bo z niektórymi przyjaźniłyśmy się, no już nie żyją, ale do końca życia. Dopóki żyli to zbieraliśmy się u nas, zamykaliśmy, jak już tak posiedzieliśmy w niedzielę, zamykaliśmy okna, balkon, i śpiewaliśmy: <span style="font-style: italic;">My, pierwsza brygada </span>i wszystkie legionowe te pieśni Piłsudskiego i tacy jakoś podniesieni... A mój mąż umierał ze strachu, żeby nas ktoś nie przyskarżył. I naprawdę, i nawet teraz mówię, wszystko co z Piłsudskim związane tak dawniej, później ta willa i to wszystko, jak to niszczało.
    </section>
    <section>
        <time>33433</time>To sama później, bo była taka apel, już kilka lat temu, to sama posyłałam, żeby odbudowywać w tych... Jak to się nazywa ta jego miejscowość wypoczynkowa? <span style="font-weight: bold;">Sulejówek.</span> Sulejówek, w Sulejówku. I naprawdę, i do końca życia to postać jego, jestem szczęśliwa, że tak doceniony jest. No, o czym nie można powiedzieć na Śląsku. Że Ślązacy nie bardzo cenią. Mimo że jest pomnik tam Piłsudskiego, ale dla nich to Korfanty jest najważniejszy. A u nas, to muszę też powiedzieć, że ulica, na której mieszkałam, Legionów, to przecież była właśnie miejscem, gdzie Piłsudski się zatrzymywał tutaj z okazji, w czasie jego pobytu w Zagłębiu. I nie wiem, czy to już opowiadałam, że planowane było, marsz Pierwszej Kadrowej był zaplanowany właśnie z Zagłębia, że miał być. A u nas niestety, jak te komuchy, to nawet tablica, gdzie seminarium nauczycielskie dawniej był budynek, i tam zbierali się wszyscy ci przyszli legioniści... Bo muszę powiedzieć, że brat mojej teściowej, który zginął w legionach, to właśnie też tam spotykali się, tak jak opowiadała moja teściowa.
    </section>
    <section>
        <time>33542</time>I była tablica zewnętrzna, że w tym domu, że tworzyła się ta Pierwsza Kadrowa i tutaj za tego, to już teraz wzięli od... Znaczy nie jest na ulicy, tylko na placu tego budynku ta tablica i nie ma poszanowania. Ale myślę, że może się odświeży to wszystko jak wreszcie pozbędziemy się tych komunistycznych do cna rządów w Sosnowcu. Tak że, naprawdę, że to taka postać, jak... Nie ma chyba we współczesnej historii takiego Polaka, który ma takie wielkie zasługi dla Polski i dla mojego pokolenia, że w tym duchu byliśmy tak wychowani i jego idee nam całe życie towarzyszyły. <span style="font-weight: bold;">A jak świętowano na przykład 11 listopada</span> <span style="font-weight: bold;">czy inne święta państwowe? </span>Do przedwojnia to było największe święto, a później to po cichu, żeśmy... Ja na przykład, jak moi wnukowie byli mali, to tak: tu poburzyli... No był tam ten Pomnik Wdzięczności, tośmy nie chodzili. Był jeden pomnik taki Kościuszki, to zawsze brałam tych moich chłopaków. Taki nieduży tam ten pomniczek był i tak zawsze żeśmy tam świętowali po cichu z tym. Zawsze grono się znalazło tych takich wiernych, którzy tam żeśmy się spotykali. A muszę powiedzieć... To nie wiem, to chyba nie opowiadałam, bo to się wszyscy z tego śmieją.
    </section>
    <section>
        <time>33655</time>Że mam koleżankę taką, urodzoną... Nie wiem, czy ja to opowiadałam, że ona wychowana była w Łucku na Wschodzie. Jej dziadek był tam policjantem i do zagospodarowania tych ziem wschodnich. Więc ona tak: matka wyszła za Białorusina za mąż i ona była już wychowana, powiedzmy, tak w kulcie komunistycznym. I tutaj przyjechała, była żoną nawet takiego wysokiego dostojnika później u nas, wojewody, najpierw sekretarza pierwszego, później wojewody, no i tutaj... A przyjaźniłyśmy się z tego względu, żeśmy mieszkały w jednym domu. Ona uczyła w szkole, ja z racji tego TPPR-u to były te różne akademie z tam okazji wyzwolenia miasta i tego. I tak zawsze jednak w tamtych czasach, no to tak jak ona tam opowiadała wszystko tam najlepsze o tym, że kto nas wyzwolił i o Piłsudskim to tam szkoda gadać, wtedy żeśmy nie rozmawiały. Ale teraz później przyjechała tu jakoś po, jak już teraz, po 1989 roku. Mimo że w Katowicach mieszka, ale odwiedzamy się. I tak przyszła, i opowiada właśnie też i coś tak bardzo negatywnie o Piłsudskim zaczęła.
    </section>
    <section>
        <time>33769</time>No ja już tu taka wzburzona. Była moja tu też jeszcze jedna koleżanka. I mówię: <span style="font-style: italic;">Co ty opowiadasz?! Gdyby</span> <span style="font-style: italic;">nie Piłsudski to bylibyśmy szesnastą republiką! </span>Oj, ta drugie tak mi się: <span style="font-style: italic;">Jak ty tak możesz mówić do niej?</span> Mówię: <span style="font-style: italic;">Jak to? </span>A ja mówię, wszystko tak zaczęłam jej to opowiadać o 1929 roku, o tym Cudzie nad Wisłą, jak walczył Piłsudski i co mu zawdzięczamy. I tak za każdym później przyjazdem no to pożyczyłam jej, bo ja tu mam takie książki, albumy o Piłsudskim, no to pożyczyłam jej to wszystko. I tak że w końcu tak ją przekabaciłam, że teraz 12 maja, zawsze jak w rocznicę... To jeszcze opowiadałam? To co... Aha, napisałam jej tą kantatę i... W tym roku jeszcze nie było, ale w zeszłym tak. 12 maja ona dzwoni do mnie. Ona dosyć ładnie śpiewa, a ja to głos mam niefajny, to ja deklamuję. I ona pierwszą zwrotkę:<span style="font-style: italic;"> To nieprawda, że ciebie już nie ma. To nieprawda, że jesteś już w grobie. </span>A ja odpowiadam: <span style="font-style: italic;">Chociaż</span> <span style="font-style: italic;">płacze dziś cała polska ziemia, cała Polska...</span> I tak sobie... Jak ja to opowiadam tu, to się śmieją z nas. Ale taki nawyk już od lat jest, chociaż się też rzadziej już widujemy, bo u niej też zdrowie nie takie. Ale tak się teraz... I nawet muszę pokazać, mogę pokazać, przywiozła mi jednej z ostatnich... Ponieważ jej mąż był w tej aparacie, więc dostawał tam różne te monety wydane, to jedna była wydana z okazji śmierci czy urodzin Piłsudskiego.
    </section>
    <section>
        <time>33891</time>I przywiozła mi tu w prezencie. Mam. Mówi: <span style="font-style: italic;">Masz, bo ty zasługujesz na tą monetę. </span>No ja z kolei Piotrusiowi to przekazałam z okazji gwiazdki, którego też już tak od dzieciństwa prowadzałam na te uroczystości z okazji niepodległości. No ale: <span style="font-style: italic;">Babciu, niech to będzie u ciebie</span>. I tam jest razem z innymi pamiątkami. Pamiątka właśnie po tej Irenie. <span style="font-weight: bold;">A jak wyglądało</span> <span style="font-weight: bold;">to święto 11 listopada przed wojną? </span>Przed wojną to bardzo uroczyście! Do kościoła chodziliśmy z całą szkołą, nie mówiąc o wszystkich akademiach, o wszystkich tych wierszykach, jakie żeśmy mieli. I w całym mieście no to się bardzo, bardzo uroczyście. Mimo że było takie pa... Ale nie, przed wojną to tylko był krótki okres nawet tego pepeesowskiego rządu, ale raczej później no to wszystko już. Bo to wiadomo, że był BBWR, to przecież były już inne. Chociaż tam różnie można o tym czasookresie powiedzieć tej władzy, ale no kult był olbrzymi, kult był olbrzymi. Jak to przecież wozili, wyjechał ten pociąg z Piłsudskim, jak go cała Polska czciła i kochała. I cieszę się, że to w narodzie i teraz często ludzie mówią:<span style="font-style: italic;"> Gdyby</span> <span style="font-style: italic;">teraz żył Piłsudski. </span>
    </section>
    <section>
        <time>33987</time>To mówią o tym Sejmie, żeby on tam zrobił porządek! Bo wiadomo jaki on tam miał język, że on ich tam nie oszczędzał! Ale włączał się do wszystkich tych spraw polskich i wydaje mi się, że... No na przykład o teraz, lubię tego Tuska, ale taki potrzebny jest też taki autorytet. To był autorytet wielki dla Polski. Obojętne, nawet ci tam komuchy, chociaż im Brześć stworzył, ale tak jak to już opowiadałam zdaje się, oni się tam jeszcze dokształcali. Też im pozwolono na to, że... W gruncie rzeczy to wszyscy jednak czcili go, wszyscy, wszyscy Polacy, w mniejszym lub większym stopniu.<span style="font-weight: bold;">A czy pamięta pani tę atmosferę tuż przed wojną, powiedzmy latem 1939 roku?</span> No latem to, ja już to opowiadałam, jakie bo żeśmy PW... Myśmy były do... Znaczy tak. Przede wszystkim każdy rodzina miała, bo się wtedy liczyliśmy, że będzie gaz, gazy będą użyte przeciwko ludności, no więc te schrony wszystkie te już budowane. Teraz odnawiane są w Sosnowcu. Tam robią jakieś, odnaleźli ci młodzi i że to właśnie reaktywują tam działalność, już zdaje się drugi schron w Sosnowcu. A poza tym byliśmy my młodzież, znaczy z PW, przysposobienie wojskowe, które mieliśmy, no to przygotowywani byliśmy na tą wojnę niby obronną z karabinów, że będziemy strzelać, będziemy odbierać tych wrogów.
    </section>
    <section>
        <time>34106</time>Ale powiem tak, że to jednak mi się wydaje, że było niespodzianką dla wszystkich, że tak szybko! Że jednak jakoś ludzie liczyli i tak że, że Piłsudski, bo to Beck był wtedy tym ministrem spraw zagranicznych, że jednak uładzi się z tymi Niemcami, że nie dojdzie do tej wojny. Mnie się wydaje, że to było jednak niespodzianką, bo na przykład ja miałam wtedy, praktykę musiałam mieć szkolną odbyć i jeszcze w sierpniu – już przecież to było w przeddzień pierwszej wojny – to ja to musiałam przyjechać z Kielc, bo byłam w Kielcach u tych wujostwa, bo tą praktykę odbywać. Czyli nie było takiej atmosfery, że ta wojna tuż tuż, że... I tak mi się wydaje, że nawet to, co z PPS-u tą broń sprowadzili, to też w ostatniej chwili. Nawet nie zdążyli ją tam, tej amunicji porozprowadzać, że to było zaskoczeniem. Ale jeśli chodzi o działanie, to znaczy chodziło już, że ten faszyzm tu już tak nawet w Sosnowcu może nie pozwolili na to, ci tam działacze robotniczy, żeby to już ze Śląska się chyba. Myśmy tak to kładli, bo oni to jednak tam, ci Ślązacy... Bo tam Kuc mówi, że tam wielcy patrioci, ale oni no to są tak: trochę Polakami, trochę Niemcami. I wydaje mi się... Zwłaszcza Katowice! Katowice to naprawdę, że byli, tak jakoś było tych...
    </section>
    <section>
        <time>34216</time>Wiem stąd, że ojciec organizował te wiece takie antyfaszystowskie. Znaczy młodzież i członkowie jeździli do Katowic. Kiepura też często tu przyjeżdżał. I tam na placu przed województwem, to właśnie pamiętam, w sierpniu tak był ostatni ten zjazd, ten z Kiepurą, co Kiepura na samochodzie stał: Nie rzucim ziemi skąd nasz ród – śpiewaliśmy. I taka przeciw, antyfaszystowskie takie były te. Bo tutaj już było takie prześladowanie tych Żydów, bo na przykład wiem, że przed wojną właśnie już spotkałam taką Żydówkę majętną z takiej bardzo bogatej rodziny, znaczy oni mieli willę w Wiśle, w miejscowości Wisła. I w sierpniu ja właśnie byłam na tej praktyce, idę, a tu ona idzie. Ja mówię: <span style="font-style: italic;">A cóż ty tu w lecie robisz, nie siedzisz tam?</span> A ona mówi: <span style="font-style: italic;">Bo nie wolno Żydom jeździć do Wisły. Można do Ustronia, a do Wisły nie wolno.</span> Już jest, to były takie. Ja mówię: Co ty opowiadasz takie? No i później były jednak takie prześladowanie tych Żydów. U nas może mniej, bo nie pozwolili jednak się tak ci tam te, ci bojówkarze niemieccy. Jak tak ich tam złapali ci nasi socjaliści, to nie pozwolili tam rozbijać tych. Ale tak w innych miastach i na Śląsku jednak czuło się tą taką anty, znaczy faszystowską.
    </section>
    <section>
        <time>34328</time>Nie wiem, to opowiadałam już o tym profesorze, który też był w Wiedniu, z Wiednia i kto by się to spodziewał, że już tak oni przygotowywali nas do tej wojny. A później no to już wiadomo, jak to. Też mieliśmy inne wyobrażenie, że tak się to właśnie potoczy, jak się potoczyło. I w skali, tak jak powiedziałam, całej Polski z tego... Bo wiem, bo się zajmowałam tym środowiskiem byłych więźniów obozów koncentracyjnych. Najwięcej ludzi z całej Polski to właśnie tutaj włączyło się Zagłębie do tego ruchu podziemnego przeciwko tym i nigdzie nie było tak wiele aresztowanych tych ludzi, jak tu u nas w Zagłębiu i w Sosnowcu. Ja mam listę tu 600 osób, którzy zginęli właśnie w tych. I teraz mówię, jeszcze sobie też muszę to jakoś załatwić, chociaż tu, że nie mogę się tak poruszać, że mówię, jak to może być, że właśnie nie ma śladu tego! Mówię, żeby jakiś obelisk w naszym mieście chociaż zrobili za tych wszystkich, którzy zginęli w obozach zagłady. W każdym nawet gdzie się jedzie, w najmniejszym mieście to gdzieś tam na rynku jest, że poświęcone nazwiskami. Trudno, żeby tych nazwisk u nas, które się kilka tysięcy, prawda? Bo ja mam tylko z jednego obozu i to jest niepełna lista tych, którzy od nas zginęło, bo tylko tych ta pani Pająk umieściła, którzy gdzieś tam byli na rewirze zanotowani.
    </section>
    <section>
        <time>34445</time>A tak jak tylko przejściowo, czasem byli parę miesięcy i do innych obozów. Tak że no tak mi to leży na sercu, że może teraz to zdopinguje właśnie ta obecność pani, bo powiedziałam, że dokąd będę żyła, muszę to jakoś doprowadzić. Raz, żeby się ten obóz, który dotychczas jest tajny, żeby światło dzienne jeszcze się ukazało o tym, że pierwszy, pierwszy obóz przed Auschwitz istniał, przedsionek tego, u nas w Sosnowcu. I tu, jak jak tu pisze ten jeden z historyków komunistycznych, że pierwszych z Sosnowca w 1940 roku 550 osób, kwiat naszej inteligencji został aresztowany i nikt prawie nie przeżył. I dlatego o tym obozie nikt prawie nie wie, bo nie ma tych naocznych świadków, co się tu z nimi robiło, bo wszyscy byli stąd przesłani do Dachau i do Sachsenhausen. I bardzo mi to leży, bardzo, bardzo na sercu obóz ten i to że nie ma żadnego śladu po tych, którzy zginęli właśnie w tych obozach zagłady. I tak sobie właśnie teraz, jak leżę, kiedyś mówię: <span style="font-style: italic;">Jak tu? Jeszcze albo jakąś fundację?</span>
    </section>
    <section>
        <time>34545</time>No bo już nie ma nas, tych, tych patriotów, bo już wszyscy odeszli z tych mojego, powiedzmy, pokolenia, z mojego roczników, ale żeby jakoś jeszcze to upamiętnić, jakiś obelisk i żeby... Teraz tu się szykuje, no bo niby przewodniczący to jest z Platformy Obywatelskiej i tak tu w miejsce zburzonego Pomnika Wdzięczności, który był na ulicy Zwycięstwa, że chcą tam podobno zrobić pomnik żołnierzy, którzy walczyli w II wojnie. I mówię tak jakoś, żeby to ustawić, żeby to nie był pomnik żołnierzy, tylko pomnik tych, którzy zginęli w obozach zagłady. Tym bardziej, jak w Berlinie teraz przecież jest pomnik tych uchodźców, rzekomo którzy zostali wysiedleni i wiadomo co na ten temat. To czy taki obóz taki, taki jakiś pomnik malutki pamięci nie powinien tutaj powstać? <span style="font-weight: bold;">Czy pamięta pani początki tego obozu sosnowieckiego?</span> No tyle co myśmy to wiem, że wtedy tam była jakaś, że tych wszystkich wypędzili. Jakaś hurtownia czy coś, to już nie pamiętam, co tam było w tym obozie. A później tylko, bo to mieszkałam właśnie na ulicy Legionów, która wychodziła... Z początku tej ulicy to mieścił się ten obóz. Więc wiem, że na naszej ulicy były dwie szkoły: seminarium, seminarium nauczycielskie, którego dyrektorem był Władysław Mazur i drugie było też gimnazjum i dyrektor Ledwos.
    </section>
    <section>
        <time>34672</time>Dowiedziałam się jak tato właśnie przyszedł i że obydwaj dyrektorzy... To było, tak sądzę, to już teraz z tych artykułów, bo to trudno skojarzyć, że to było 1 maja 1940 roku. Nie wiem, czy to było jednego dnia to aresztowanie, tylko jeszcze poza nim, ze znajomych wtedy to był aresztowany redaktor... Wtedy był redaktor, bo to radio było też w Sosnowcu. On był chyba takim dyrektorem tego radia i dyrektorem „Kurieru Zachodniego”, Konstanty Ćwierk. To wiem, tak zapamiętałam, że z tych znajomych było – ojciec tam znał jeszcze więcej. Nie wiedzieliśmy, bo tutaj to mieliśmy kontakt z rodzinami, a nie wiedzieliśmy w mieście. Ale ile? Tylko później już tak... Można było, to było ten obóz, ta hala to mieściła się przy ulicy 1 Maja. To po tej stronie, gdzie był ten obóz, to w ogóle nie wolno było chodzić, tylko po przeciwnej stronie, żeby w ogóle się tam zbliżać, bo przed tym było właśnie, stali tam jacyś żołnierze. I w ogóle myśmy... No w ogóle wtedy na początku nie było żadnych wiadomości, bo nie było kontaktu!
    </section>
    <section>
        <time>34768</time>Ani rodzina nie miała żadnych łączności i nie wiadomo, jak długo, jak długo oni tam siedzieli. Ale w każdym razie systematycznie ich właśnie przewozili. Przynajmniej tam po kilka tygodni czy po może parę miesięcy. Zależy tam jakie transporty organizowali do obozu Sachsenhausen i do Dachau, że byli wyjeżdżać. Bardzo dużo księży było też poza tym. Tak no nie pamiętam ze znajomych, nazwisk sobie w tej chwili nie przypominam. No w każdym razie z tego, co później powiedziane, więc te pierwsze z samego Sosnowca, że było 550 osób aresztowanych. I to był właśnie... A potem, jak wywieźli tych, to już kilka tysięcy przywozili ludzi z całego Śląska i Zagłębia z innych miast. Że tu był taki właśnie przedsionek tych obozów koncentracyjnych i że ostatnie transporty to już było wybudowane Auschwitz i już te ostatnie transporty ze Śląska to już wszyscy szli już do Auschwitz. I to jest właśnie całe nieszczęście, że do dzisiaj... Jakiś czas jeszcze po wojnie ci ludzie żyli, to jakoś się mówiło o tym istnieniu tego obozu, no a tutaj teraz, w ostatnich latach, kiedy już właściwie można było mówić... Jeszcze właśnie za czasów tej komuny, no to ja już się interesowałam, dlaczego...
    </section>
    <section>
        <time>34881</time>Głośno zaczęłam właśnie o tym mówić, dlaczego właśnie się tutaj nic nie dzieje, że nie ma chociażby tablicy poświęconej! Że tu taka... Aha, bo to w 1963 gdzieś roku, jak ja zaczęłam pracować, pracowałam z takim inżynierem, Janem Kaczmarskim, który był w podziemiu, w AK. Tutaj miał jakąś taką dosyć wysoką szarżę. I on właśnie wyciągnął i bardzo dużo wiedział więcej ode mnie o tym obozie i bo... Ponieważ sąsiad jego, bo oni mieszkali gdzieś tam na Dębowej Górze, to taka dzielnica Sosnowca, i sąsiad jego był furmanem. I co kilka dni, no nie wiem w jakim czasookresie, w jakich odstępach, że miał swoją... Nie wiem czy to była fur czy jaki to był pojazd, że wywoził tutaj z tego obozu trupy ludzi, którzy umierali. Bo tutaj nie było żadnych łóżek ani prycz, tylko to wszystko na betonie leżeli. Nie wiem, czy słoma czy jak tam mieli to podścielone, czy tak na tym gołym betonie. No, i ci ludzie wszyscy, którzy umierali, to wywoził co kilka dni i w dole na cmentarzu zagórskim, że wszystkich pochowali.
    </section>
    <section>
        <time>34990</time>Tak właśnie to jest teraz dziwne i takie przykre, że na przykład w zeszłym tygodniu też odkryto czy tam, nie wiem, dlaczego też tak długo się działo, że był jeszcze grób żołnierzy radzieckich jakiś tam podobno w dole zachowany i teraz ich przenieśli gdzieś na cmentarz. I to jakoś do wiadomości społeczeństwa dotarło i tak można... Proszę się nie dziwić, dlaczego Sosnowiczanie tak o tym, mówię, dotychczas nie walczyli o to. Bo u nas w ogóle środowisko mieszkańców Sosnowca to się zupełnie zmieniło! Bo w czasie okupacji ze 120 tysięcy ludzi po wojnie zostało tylko 60 tysięcy, czyli ci zainteresowani w konspirację i jedna trzecia mieszkańców Żydów została zniszczona. I potem tutaj, kiedy rozwinęła się praca w kopalniach, zostali ludzie przywiezieni z całej Polski. Tak że właściwie nie wiem, nawet często starałam się dziennikarzy zainteresować, żeby ile tu jest tych autochtonów nam pozostało, tych ludzi, którzy tu przed wojną mieszkali. No ale jakoś nie było odzewu na ten temat. Ja na przykład, interesowało mnie moje aresztowanie, ile ludzi, bo też nie wiadomo, ile nas z Sosnowca było, to jak jeszcze pracowałam, to byłam w urzędzie miejskim, czy są jakieś kartoteki z okupacji.
    </section>
    <section>
        <time>35112</time>Bo przecież wiadomo, że jak jednego dnia ubyło tyle ludzi, to musieli zostać wymeldowani. Ale nie wiem, czy to świadomie, czy nie, powiedzieli, że sprawdzili, że nie, że nie ma żadnych dokumentacji z tamtego roku. Właśnie, bo mnie wtedy właśnie... Bo teraz tak mówią, że było nas od 200 do 300 rodzin, czyli że licząc, że rodzina trzech, czteroosobowa, to było tysiąc. Z jednego aresztowania tylko, a przecież było tych aresztowań bardzo dużo. I tak, dlatego mówię, no bardzo mi to leży na sercu to, żeby jednak... Cieszę się, że tak kontakt z panią nawiązałam i że jest właśnie to hasło: Zapomniane obozy nazistowskie. Przecież to był największy, największy przed Oświęcimiem ten obóz w Sosnowcu! I dlaczego tak się dzieje? Dlatego się dzieje, no rozumiem, że niektórym władzom to nie jest w smak, bo sprzedali te wszystkie zabudowania biznesmenowi, który tam założył bank, jest ta Biedronka, jeszcze jakieś tam domy towarowe. I nie życzy sobie prawdopodobnie, żeby tam jakieś muzeum. Ale przecież przynajmniej chociaż tablica, żeby była! Ale tak jak mówię, koleżanek i przedtem jeszcze no było nas kilka osób, które żeśmy się upominali o tworzenie właśnie tego, ale teraz to już prawie jestem sama.
    </section>
    <section>
        <time>35219</time>Ale póki żyję, to powiedziałam, jeszcze będę jakoś walczyć i jak tu nie uda mi się z miejscowymi... Takie właśnie dziwne... Tu dziennikarka nie tak dalej, jak 2 tygodnie temu napisała... Dziennikarka z Sosnowca, a teraz pracuje w Katowicach i teraz pisze o tym, żeby odtworzyć... Artykuł, żeby jeszcze stworzyć proces tych, którzy prześladowali Ślązaków po wojnie, co w obozie w Świętochłowicach siedzieli i częściowo też w Auschwitz. A doskonale wie o tym, co się działo w Sosnowcu i żaden z tych dziennikarzy nie chce być zainteresowany w odtworzenie historii tego naszego, tej hali szenowskiej. Sama się starałam i dzwoniłam kilkakrotnie. Umawiałam się nawet z młodymi dziennikarzami, którzy robią wywiady, żeby przyjechali do mnie, ale po uzgodnieniu ze swoimi zwierzchnikami nikt się nie zjawił i na ten temat jak dotychczas nikt nie chce opowiadać. I powiedziałam, że jeszcze troszeczkę, bo obiecał mi jeden z dziennikarzy naszych sosnowieckich, że mu wydrukują w ramach tego, że pani się u nas zjawiła i o zaginionych właśnie tych obozach zainteresowała się, spróbuje o tym napisać.
    </section>
    <section>
        <time>35332</time>A jeśli nie, to będę się starała do ogólnopolskich tych dziennikarzy trafić i zapoznać ich z tym. I myślę, że wreszcie to, ta historia musi światło dzienne ujrzeć póki ja żyję. Bo nie wiem czy później jeszcze ktoś się tak będzie interesował. Już nawet z córka mi, bo mi to spędza spokój w dzień i w nocy, mówi: <span style="font-style: italic;">Przestań mamo o tym myśleć.</span> Ale myślę tak, że chyba tak jakoś Pan Bóg dał, że jak byliśmy w obozie, to jak umierały koleżanki... Bo już mówiłam, że było nas 284, pojechałyśmy do Oświęcimia, przeżyło 40. I każdej takiej umierającej, jeśli umierała na bloku, tośmy przyrzekali, że jak przeżyjemy, to będziemy wszystko opowiadać, że dowiedzą się o tym, jak myśmy tu cierpieli, jak żeśmy walczyli o wolną Polskę, i niech się nie martwią. I każda przyrzekała. Ponieważ mnie to przyszło, że jestem jedną z ostatnich z naszego prawie transportu, to widocznie tak już Bóg sprawił, że jestem po to, że póki jeszcze żyję, że muszę te prawdy historyczne, o tym jeszcze opowiedzieć póki żyję, bo przecież już mam, 86 lat będę miała w tym roku i może jak nie mam Alzheimera, chociaż ja jestem niepełnosprawna, wszystko mi dokucza, ale chyba ten rozum mi Pan Bóg pozostawił po to, żebym jeszcze o tej historii naszego miasta pamiętała!
    </section>
    <section>
        <time>35450</time>Żeby uwiecznić chociaż na tym obelisku u nas. I przede wszystkim, i to już powiedziałam, że nic się nie udaje tym biznesmenom, bo ta hala teraz się nazywa galeria. I ta galeria jest taka wyremontowana, przyciemnione ściany, ale nic im się tam nie udaje! Bo założyli w tym lokalu, gdzie właśnie ci ludzie umierali w męczarniach, gdzie zostali przewiezieni do tych obozów innych zagłady i nie przeżyli, to tam nie tak dawno była dyskoteka przez kilka miesięcy. Ale tak się stało, że okoliczni mieszkańcy protestowali, później tam narkotyki podobno sprzedawali – zamknięte. Później wydzierżawili jakimś kupcom – nie wiodło się. Ostatnio sprowadzili Chińczyków i Chińczycy tę halę zagospodarowali i tam handlowali. Też w ogóle ludzie nie chodzili i zamknęli. Czyli coś tam jest! Jakaś siła wyższa, która dba o to, żeby w tym miejscu pozostała pamięć o tych, których tam przesiąknięte te mury i tą krwią, i tymi łzami tych ludzi, którzy tam cierpieli.
    </section>
    <section>
        <time>35545</time>I to był kwiat naszego społeczeństwa. I tak, i na tym chyba skończę. <span style="font-weight: bold;"> Czy tutaj odbywały się przesłuchania, tak? </span>Tak. Ja myślę, że to nawet, jeśli chodzi o tą inteligencję, to jeszcze nie było przesłuchań! Tylko to była ich jedyna wina, że są inteligencją. I o to chodziło, żebyśmy przecież byli... Jak to? Według Niemców, że oni byli Herrenvolk, że byli narodem panów, a my byliśmy pół-ludzie! Przecież do tego się sprowadzała cała historia. I jeszcze właśnie o tym warto powiedzieć, że gdyby nie... Nie docenia się tego, że ta wojna się już skończyła, a nie wiadomo jakby było, jakby... Bo przecież to już pod koniec tej wojny, to Amerykanie już byli zainteresowani wojną z Japonią i nie byli zainteresowani, żeby już tak szybko ten front przesunął się i żebyśmy, Polska była wyzwolona. Nie wiadomo co byłoby, jakby jeszcze ze 2 lata. I właśnie mówię, obojętne na tego Stalina, bandytę, co zrobił, ale to trzeba zawdzięczać, że ta Polska już została jeszcze o te 2 lata... Bo gdyby nie ofensywa radziecka, to my... Bo ja pamiętam, to była Wielkanoc ostatnia, 1944 rok, w Brzezince. No to w święta oczywiście nie chodziliśmy do roboty, tylko w święta i w niedziele. Lager komendant z Birkenau pod kuchnią, tam taki plac był, wezwał nas i powiedział...
    </section>
    <section>
        <time>35661</time>Znaczy z bloku mieliśmy wszyscy wyjść i tam zgromadzić się. I powiedział:<span style="font-style: italic;"> No, żyjecie tu parę lat. Nauczyliśmy was pracować. I teraz w niedługim czasie, kiedy zajmiemy obóz radziecki, tam zrobimy obozy. Będziemy ich uczyć pracować i kultury niemieckiej! A was tam przesiedlimy i wy będziecie Vorarbeiterami i będziecie uczyć Ruskich pracować, jak się pracuje.</span> To było właśnie tak jedno z tych ostatnich przemówień. I takie były niestety plany! Nawet tam późnej w Niemczech, już jak byliśmy wyzwoleni, to ta nasza jedna odważna dziewczyna, która chciała, żeby nas wypuścili na powietrze, bośmy tam pracowali w piwnicach, no to też właśnie powiedziała, żeby na prośbę jej, żebyśmy troszeczkę na świeże powietrze wyszły. A tej majster inżynier powiedział: <span style="font-style: italic;">No, niedługo maj, to już może postaramy</span> <span style="font-style: italic;">się, żeby chociaż w niedzielę żebyście poszli tam ze 2 godziny na powietrzu postały. </span>A ona powiedziała: <span style="font-style: italic;">W maju to już wy będziecie w naszych obozach! </span>Oczywiście wtedy, już to opowiadałam, był raz apel w zimę, bo to było jeszcze zimą w styczniu. Stałyśmy nago na apelu na świeżym powietrzu.
    </section>
    <section>
        <time>35771</time>Któryś majster powiedział: <span style="font-style: italic;">No, chcecie świeżego powietrza, macie! </span>Tak że no takie zamiary Niemcy mieli niestety, że myśleli, że to chwilowo, że tam jednak się podwiną, mimo tego Stalingradu i tych klęsk wszystkich. Że nie wiadomo jakby się sprawa potoczyła, gdyby nie ofensywa jednak tego rosyjska. I to trzeba jednak uszanować, że chyba – jak oceniają – 20 milionów tych żołnierzy zginęło. I co ten biedny taki żołnierz, że my tam jesteśmy przeciw? Ciągle o tych na nizinach ludzie. Co ten biedny żołnierz winien, że... I jeszcze tak jak wiem już od tych Ruskich, ludzi rosyjskich, których spotkałam tam na Zachodzie, to właśnie mówili, że przecież u nich nie wolno było się cofnąć! Bo jeśli by się cofał albo, to kula w łeb. Że naprzód, że wpierjod, czy jak się to u nich nazywa, że musiał iść ten żołnierz. I nawet ci co ze mną byli i wracali do Rosji, to ja właśnie tego nie mogłam pojąć, że właśnie mówili, że nie wiadomo jak ich przyjmą, że ich nie rozstrzelają ci co byli na robotach! Że powinni samobójstwo popełnić, a nie pracować. Taki był ten reżim stalinowski u nich. Ja się w ogóle dziwiłam. Myśmy się cieszyli, razem żeśmy tu jechali, ja z ich transportem, że jadę do Ojczyzny, a oni nie wiedzieli co ich spotka! I nie wiem, bo później nie miałam już kontaktu z nimi.
    </section>
    <section>
        <time>35880</time>No bo tak się złożyło, że co się stało. Ale mówię, takie były losy tej drugiej wojny i tych ludzi. I tak to trzeba... Różnie to się tak teraz myślę, jak to ci nawet nieraz później... Dzieci moje mówią: <span style="font-style: italic;">A babciu, a później dlaczego żeś nie walczyła później z Solidarnością? Jak żeś się tam nie przyczyniała? </span>Ja mówię: <span style="font-style: italic;">Już to pozostawiłam tym młodszym. </span>A teraz to powiem, że to wszystko co myśmy zrobili dla odzyskania niepodległości, to pomijając tam powstanie warszawskie... Ale przecież gdyby nie cała ta podziemna prasa i to wszystko, to na pewno by podarowali i nie bylibyśmy, nie odzyskalibyśmy niepodległości, tylko jakąś republiką radziecką byśmy się stali. Że bardzo dużo tamtemu społeczeństwu trzeba... To wychowanie, no przede wszystkim Piłsudskiemu wszystko, co trzeba, że tak młodzież nas wychowali. I to się przyczyniło, bo byliśmy, rodzice nasi i dziadowie byli 120 lat po niewoli, 123 lat poprzednio i myśmy już tak w tym duchu byli wychowani. Ale chociaż no nie wiadomo, gdyby teraz przyszło tak walczyć, czy tyle patriotyzmu byłoby w obecnym społeczeństwie. <span style="font-weight: bold;">A czy istniał jakiś kontakt między mieszkańcami Sosnowca a więźniami tego obozu? </span>
    </section>
    <section>
        <time>35995</time>Tak, myśmy w ogóle no tylko wiedzieli o tych i tam ojciec na pewno wiedział więcej jak ja, nazwisk znał tych. No bo chodziło o tych, którzy byli tam na wysokich stanowiskach, dziennikarze, którzy mówili. I wiem tylko tyle, że właściwie nie wolno było tam w ogóle się zbliżać i żadnego śladu widocznego na zewnątrz nie było! Nie było widać, że ktoś chodzi, wychodzi, tylko myślę, że nawet to, co odbywało się, przewozy tych więźniów i... A to co sobie przypominam, że bardzo wczesnym ranem albo wieczorem, co opowiadał ten potem ten furman, który woził te, że to się zawsze nocą odbywało. Tak samo sądzę, że te wszystkie ruchy, jak nam, jak się tam nie wolno było zbliżać, to nawet jak podjechała jakaś ta suka, ta ciężarówka, no to oni tam u wyjścia ją postawili, tych ludzi załadowali i myśmy nawet w ogóle nie wiedzieli, gdzie, dokąd. Bo kto to miał odwagę? Niechby się tam zbliżył, to by go zamknęli i wpuścili tam do tego. Tak że nie było żadnych kontaktów, nie było łączności. To wiem na pewno jeśli chodzi o dyrektora Mazura, to ojciec wiedział tam bardzo blisko. W ogóle rodzina nic nie wiedziała, tylko mnie się wydaje, że on właśnie z Sachsenhausen. Ale to dopiero napisał po kilku miesiącach, że list przyszedł, że jest w obozie Sachsenhausen. A chyba ten Ledwos dyrektor, to ojciec chyba mówił, że do Dachau był wysłany.
    </section>
    <section>
        <time>36106</time>Ale tutaj nie było żadnych, żadnych kontaktów z tym. Ale warunki były okropne, bo to był właśnie ten nieprzystosowany, laka, nie było żadnych łóżek, prycz, tylko to wszystko na betonie oni leżeli. Trudno... Dlatego właśnie to nie ma śladu o tym wiadomości, bo ci ludzie nie przeżyli tego! Nie ma świadków tego! Tylko to wszystko... No nawet jak on umarł tam w obozie, no to co rodzina mogła powiedzieć? Co ten list obozowy, który wiadomo co: Ich bin, jestem zdrowy i czuję się dobrze, i takie stereotypy, co się pisało w tym obozie. No tak nie wiem, najwięcej to właśnie z Mauthausen się przedostało, bo ci właśnie z Oświęcimia największą grupą byli, taką inteligencją, i wiem, że najwięcej tych dowodów, bo tu nawet piszą o tym Ćwierku, że on tam te wiersze też układał obozowe. A muszę powiedzieć, że właśnie o tym Ćwierku. Może jeszcze tylko tyle, bo to pamięć o nim.
    </section>
    <section>
        <time>36185</time>Ćwierk tworzył jeszcze w czasie jak Polska była pod zaborem i jeden z tych wierszy to był jakby hymn „Sokołu”. „Sokół” to organizacja ta taka podobna do harcerskiej, tylko dla nieco starszej. I jednym z tym takim wierszem to taka jest właśnie też śpiewana, to zaraz powiem. Jest tak: <span style="font-style: italic;">Myśmy przyszłością narodu, pierś nasza pełna jest sił. Dążmy do wolności grodu, naprzód i nigdy w tył. Dobądźmy skrzydła sokole, nauce poświęćmy czas. A światłość zdobytą w szkole nieśmy do ludu mas. Laurami przystrójmy głowy, nie znajmy w życiu swym trwóg. Polskiej ojczystej nam mowy nie wydrze nam żaden wróg. </span>Dlaczego o tym sobie przypomniałam? Bo to nawet odtwarzałam te zwrotki kiedyś w tym... Że jak byliśmy w Oświęcimiu, to jak już później pracowałam w tym komandzie Weberei, mieliśmy jednego tego posta, tego żołnierza, który nam towarzyszył, który kazał nam śpiewać. No więc tak, nie wolno... <span style="font-style: italic;">Singen! </span>
    </section>
    <section>
        <time>36266</time>No to żeśmy się starali jakieś takie patriotyczne, więc wiadomo, że nie wolno było śpiewać, bo to znali tam. „Nie rzucim ziemi” to oni już to wiedzieli. A tą piosenkę nauczyłam komando, bo tej nie znali. I jemu się to... Tylko myśmy to śpiewali: <span style="font-style: italic;">Myśmy przyszłością narodu, pierś nasza pełna jest sił, pełna sił!</span> Tak żeśmy to maszerowali. I to było już ta ostatnia zwrotka, to całe komando nauczyłam i śpiewało: <span style="font-style: italic;">Laurami przystrójmy głowy, nie znajmy w życiu swym trwóg. Polskiej ojczystej nam mowy nie wydrze nam żaden wróg, żaden wróg! </span>I myśmy się tak śmiali, bo myśmy z takim to zapałem, a on tego nie rozumiał, bo był <span style="font-style: italic;">Reischdeutsche</span>. I tego: <span style="font-style: italic;">Singen! </span>I tą piosenkę zawsześmy śpiewali. I teraz sobie przypomniałam, bo teraz właśnie synowa tego przekazała te materiały po nim, bo on zginął w Mauthausen też. I właśnie mówiłam do dziennikarza, śpiewałam mu to przez telefon, że taką mam pamiątkę po nim! I mówię, że to była jedna z naszych tych patriotycznych. To się może takie śmieszne to wydaje dla tych, ale dla nas takie słowo, to samo co gazetki w czasie okupacji, to trzeba było wykorzystać takiego wiersza czy tego, żeby tak poderwać tych ludzi!
    </section>
    <section>
        <time>36368</time>I to samo, mówię, ta nasza tego Ćwierka ten hymn, to tak sobie kiedyś przypomniałam, że tak jak myśmy to głośno, czy ktoś umiał śpiewać, ale tak całe komando śpiewało! I taką mamy pamiątkę po tym jednym właśnie, który siedział w tych. No myślę, że teraz jak to... Bo tak mi się wydaje, że teraz już to jakoś może się rozkręci i że uda się to doprowadzić jednak, żeby jednak to się ukazało wszystko. <span style="font-weight: bold;">Pierwsze aresztowanie, to z 1 maja 1940 roku dotyczyło sosnowiczan.</span> Tak, pierwsze tak. <span style="font-weight: bold;">A później?</span> A później właśnie to, wiem, to już czytałam gdzieś później, że nawet syn wojewody pierwszego – tylko nie pamiętam jak się wojewoda pierwszy na Śląsku nazywał – to mówił, pisał w jakimś artykule, że też tutaj siedzieli. On widocznie przeżył. Że w obozie szenowskim. I to wiem, że to już były i ze Śląska, i ta inteligencja, i z całego Zagłębia, z innych miast także. Pierwsze z Sosnowca. A to było tutaj. O, tu jest ślad tego, że to drugie aresztowanie to już jest z jaką datą? 1941 rok, między 22, zaraz, pierwszy...
    </section>
    <section>
        <time>36457</time>Że jeszcze w styczniu 1941 powtórzenie akcji <span style="font-style: italic;">Intelligenzaktion</span>, aresztowanie 1781 przedstawicieli polskiej inteligencji. Ale to już nie z Sosnowca, tylko z całego naszego tu rejonu. <span style="font-weight: bold;">I do kiedy ten obóz tutaj funkcjonował? </span>No właśnie mnie się wydaje, że jeszcze ten obóz, no nie wiem, ile tych osób tam jeszcze przebywało, w każdym razie do 1942 roku do końca, jeszcze w 1943 na początku był. Później nas aresztowano, to już trudno mi powiedzieć, co było dalej. Nie interesowałam się. Po wojnie no to właśnie były wojewódzkie przedsię... WPHW – Wojewódzkie Przedsiębiorstwo Handlu Wewnętrznego. Były magazyny wszystkich towarów, obuwia i tam właśnie. I wtedy, jak żeśmy zaczęli, jak wolno było już nam cokolwiek powiedzieć, żeby otworzyć tą właśnie, zaczęliśmy się starać, to już zabroniły władze. Bo te obiekty wszystkie te i następne, bo tam nie tylko te zabudowania zostały sprzedane biznesmenowi.
    </section>
    <section>
        <time>36551</time>No i, nie wiadomo, współdziałały władze nasze miejskie i nie wolno, nie życzył sobie ten ktoś, żeby tam w pobliżu banku czy żeby tam było jakieś miejsce kaźni, bo to nie służyło prawda tym. No nie wiem, może się uda to jednak odtworzyć. Jak opowiedziałam, że nie wiedzie się tam tej spadkobierczyni, bo to podobno kobieta jest w tej chwili, jedna z żon tego biznesmena właścicielką tego, nie uda się jakoś wykorzystać i ci może zmarli tam z góry starają się o to, żeby upamiętnić to miejsce. <span style="font-weight: bold;">A wracając już do pani aresztowania, czy może pani coś więcej opowiedzieć o samym pobycie w obozie w Mysłowicach? </span>Opowiadałam, opowiadałam chyba o tym, że jak rozdzielali tych. Więc nasze te to były tylko, właściwie trzechdniowe były te. Więc tam tylko tak: po kolei wzywano nas tam. Trudno to było powiedzieć, że to było przesłuchanie. Oczywiście mówili, że w domu, za co jesteśmy zatrzymani, że w domu się konspirowało przeciwko Niemcom, że ojciec to wróg. Nawet wszędzie, to muszę powiedzieć, to mówili, że komunista.
    </section>
    <section>
        <time>36652</time>A ojciec nie był komunistą. Więc z tego był ślad, nawet i w Mysłowicach i później podpisywałam już wyrok już, że będę siedzieć do końca wojny w tym Auschwitzu, to wszędzie było, że za udział w organizacji komunistycznej. Stąd wiem, bo inni, pytałam się jak tam, to było, czy w AK, czy w PPS-ie. A mnie ponieważ ojciec się nie przyznał, nie wiem co mu tam zarzucali, no w końcu musiał... Nie wiedzieli jak go zasegregować, ponieważ mu nie udokumentowali, że był w tej PPS-owskiej organizacji, więc to tak podciągnęli pod tą komunistyczną organizację. I poza tym no co dla nas? Wiem, że tak było: siedziałam, to były jakieś prycze takie, nie wiem czy dwóch czy trzech, dwóch-piętrowe, znaczy trzech prycze w jednym pionie. Żeśmy tam siedziały. Na noc się kładłyśmy, a w dzień siedziałyśmy na ławkach. Na naszej tej hali, bo było kilka tych sal, jak się później zorientowałam, to były tam... Na przykład moje koleżanki były na innej sali.
    </section>
    <section>
        <time>36745</time>U nas z tymi małymi dziećmi było może 5 matek. Obok mnie właśnie była taka młoda mężatka, pani Bańkowa i ona była z takim właśnie tym dzieckiem. Była po ślubie dopiero, chyba rok, i z takim małym dzieckiem, chyba 9-miesięcznym przy piersi, siedziała z jednej strony mnie na ławce. A z drugiej siedziała pani bardzo elegancka taka, pachnąca, o takiej ciemnej karnacji. I pytałam się, mówię:<span style="font-style: italic;"> Pani chyba nie jest z pochodzenia Polką.</span> Powiedziała: <span style="font-style: italic;">Nie</span>, że ona jest węgierką. Jak się okazało to później w Oświęcimiu, to była Żydówka. I była, wyszła za mąż za Polaka. Ona się nazywała Lubelska, z żydowskiej rodziny, Lubelska, a wyszła za Aryjczyka, Polaka. Jachno się nazywała. I przechowywała się, przebywała... Już wtedy getto w Sosnowcu organizowali i przebywała u swojej bratowej. I w nocy przyszli aresztować właśnie tę rodzinę Stępnia, bo to była ta jej bratowa Stępień. I Stępnia w domu nie było, bo tam jakoś go jeszcze ktoś uprzedził w domu, i obydwie je właśnie zabrali.
    </section>
    <section>
        <time>36851</time>I ja w ogóle zdziwiona byłam, bo dopiero okazało się w Auschwitz już... Później ona przychodzi, bo z tą jej bratową ja byłam na koi, z tą Stępniową. Przyszła do tej bratowej, a ona z gwiazdą. Okazało się, że jest Żydówka. No i obydwie zginęły też w Oświęcimiu. I ta Tośka Stępniowa, i ona. Co mogę powiedzieć? No właśnie z nią i jeszcze z innymi takimi, bo to równocześnie była likwidacja getta, to z nimi później dyskutowałam na tej wizie, na kwarantannie, spotykałam się. I właśnie taka była rozmowa, te dyskusje między nami, że dlaczego ich Żydów właśnie aresztują, jak oni są niewinni, oni nic Niemcom nie zrobili. I taka troszkę był właśnie ten antagonizm między...Ja tłumaczę: <span style="font-style: italic;">No bo my to walczymy, bo my chcemy walczyć, no to nas mogą aresztować. Ale za co ich mogą aresztować? </span>To taka przygoda z tą panią, z tą Jachnową. Ale dla mnie, to co już powiedziałam i tak mówię, do końca życia jedno z najtragiczniejszych naprawdę przeżyć to jest właśnie to rozdzielanie dzieci od tych matek.
    </section>
    <section>
        <time>36948</time>To już powiedziałam, to jest no... Nie wiem dlaczego, że teraz, bo to tak rzeczywiście jest, że nigdy o tym obozie, jak takie jeszcze w życiu czynnym pracowałam, to nawet mi się nie śniło, a teraz na starość, stary człowiek, to wszystko z przeszłości się odtwarza. To tak często mi się właśnie ciągle jakieś w nocy mi się jak śni, to mi się to jakoś powtarza, że no w takich innych trochę sytuacjach, ale że te dzieci, że te dzieci tam ktoś odrywa. To mi się teraz łączy z tymi psami, że jak chodziłam do komanda, że tu te dzieci szarpią. Tu, że te matki leżą na tej ziemi, że obejmują nogi, proszą tych żołnierzy, żeby nie zabierali tych dzieci. I takie te sny koszmarne. To mówię, widocznie to tak ciężko w mojej psychice to jakoś zaważyło to rozdzielanie i do dzisiaj to taka tragedia. I wszystkie przeżycia tych dzieci. Chociaż tak przez życie i przez los jestem taka utwardzona, że nie reaguje na tego, to jedyne właśnie to pozostało z tego obozu, ta straszna tragedia, ten krzyk tych matek, i to kopanie, i ta pogarda!
    </section>
    <section>
        <time>37041</time>Człowiek tak dla człowieka, że taki. Jak oni byli wychowani, że...?! Bo przecież to było nie do pojęcia w tamtym, jak to, że człowiek, który też miał swoją matkę, swojego ojca, on potrafi matkę kopać butem, buciorem i chce sam dziecko odbierać! To po prostu w psychice się nie mieści! Że jak można było to przeżyć? Widocznie u mnie też tak się to utrwaliło i muszę powiedzieć, że te psy co ciągle też w komandach... Bo to też było straszne przeżycie, jak to szczucie tymi psami w komando, jak tam ktoś stanął na chwilę. Mi się wszystko to miesza, te dzieci, to tego i wtedy, jak za tamtych lat, że się budzę. Tak to przeżywam na starość. <span style="font-weight: bold;">A jak pani wspomina okres kwarantanny?</span> No właśnie, to podobne. Okres tych, bo to aż 6 tygodni trwało, to było coś takiego, że człowiek po prostu chodził półprzytomny, że mu się no po prostu, nie wiem. Raz, może dla mnie było ciężej, że byłam z tą siostrą. Ona była właśnie taką słabszą fizycznie. Ja byłam optymistką, że ja jakoś postarałam się od razu, od pierwszego... No może to jest to, że to urodziłam się pod znakiem lwa i zawsze, i w szkole, i wszędzie tak byłam tą przewodniczką tych ludzi. I tak starałam się tam jakoś nie poddawać się temu!
    </section>
    <section>
        <time>37140</time>Że nie, że to jeszcze nie jest najgorsze, że przeżyjemy. Ale to po prostu, no po prostu nie można sobie było tego wyobrazić, jak człowiek z ładnej dziewczyny wówczas, eleganckiej, jakiej tam przybyłam, z włosami długimi, włosy, elegancko ubrana, nagle staje się takim zwierzątkiem w takim. To wszystko i to właśnie, że my ludzie i oni ludzie, jak tam w jednym z wierszy. Przecież tak samo byłyśmy już i wykształconymi i takie właśnie poniżenie, takie no po prostu, żeby doprowadzić człowieka do takiego stanu, żeby walczył... Bo jeszcze na początku to okropny głód – bo to jeszcze człowiek przyzwyczajony – dopóki się człowiek do tego głodu nie przyzwyczaił. Bo to dawali tą pajdkę chleba, to był jeden jedyny na kolację. Pajdka chleba to taki powiedzmy kilogramowy chleb przekrojony na połowę i na ćwiartkę. Ale jeszcze z tych chlebów, jak blokowe tam kroiły, to ze środka jakąś kradły kromkę chleba. Tak że ta pajdka to była taka , powiedzmy, 15 deko tego chleba. To ten chleb to był w ogóle! A ja jeszcze tak: ponieważ wiedziałam, jaka ta siostra jest moja, no taka i mizerniejsza ode mnie, to tak zjadła jedną tą pajdkę, żeśmy tak po prostu na okruszynki dzieliły i zjadłyśmy.
    </section>
    <section>
        <time>37252</time>A później ja mówię: <span style="font-style: italic;">A, ty jesteś słabsza, to zjedz ty więcej. – Nie, bo ty więcej –</span> ona mówi – <span style="font-style: italic;">ty potrzebujesz. </span>I tak już później tymi, bo tak się dostawało wieczorem tą pajdkę chleba, to dopiero następnego dnia wieczorem. No to takimi okruszynkami żeśmy: <span style="font-style: italic;">Otwórz</span> – mówię – <span style="font-style: italic;">dziób</span>. No i tak ją starałam tego, bo bardziej jak ona... Musiałam jeszcze dlatego, bo ona wiecznie tylko łzy, płacze i kiedy spojrzałam, to się nic nie odzywała, tylko łzy pełne oczu i taka była no niezgrabna, niezdara, że tak wszędzie tam coś. A tam jak ta blokowa czy tam te sztubowe, jak nas tam zapędzały na te koje, to czy trzeba, czy nie trzeba, tymi kijami okładały. To trzeba było najpierw się nauczyć przede wszystkim mówić. Bo nie wiem jak to tam później, jak ci mężczyźni opowiadają, że to oni się tam zajmowali polityką, to. U nas w Birkenau to był coś okropnego, że w ogóle nie do pomyślenia było, żeby tam człowiek myślał o jakiejś polityce, o tym. Że po prostu to był nieporównanie... Może oni tam mieli te komanda przy obsłudze tych strażników i więcej możliwości do zdobycia tej żywności, ale u nas, zwłaszcza w okresie tej kwarantanny jeszcze tych paczek żadnych nie było, to było tak strasznie.
    </section>
    <section>
        <time>37350</time>Poza tym był to okres letni, było ciepło, jakiś taki bezdeszczowy był, że deszczu jakoś tak nie było, bośmy 13, dobrze, 13 sierpnia przyjechały. Były takie upały i nie było mycia żadnego! Więc jeszcze my, co w łaźni wychowane, co co dzień była kąpiel, to była tragedia! Człowiek tak: na tej wizie zdejmował ten, bo gryzły go te psy, zdejmował ten pasiak, wybijał te wszy na paznokciach i wieczorem jadł tymi samymi rękami to wszystko i nie było możliwości. Były te waschraumy już wybudowane, bo już przyjeżdżały te kontrole podobno z Międzynarodowego Krzyża. Były piękne te umywalnie wybudowane, były lśniące krany, tylko nam tam nie wolno było wchodzić! Tylko wieczorem albo w nocy to puszczali i te lagrowe służby przychodziły i tego. Więc ja mówię, oprócz tego głodu niesamowitego, to ten brud człowieka...! Tak strasznie te wszy, te insekty, to przecież tak strasznie dokuczały, no ale mimo wszystko tak jeszcze te pierwsze, to tak jakoś, chwile otępienia, że tak powiem.
    </section>
    <section>
        <time>37441</time>To tak jakby człowiek dostał coś w tą głową i taki półprzytomny chodził! Robiłam tą dobrą minę do tej złej gry. Wszystkich tych, no tak jakoś w otoczeniu od razu tam stałam się taką ostoją optymizmu, że tak... Na początku no to tego jeszcze się nie nauczyłam, ale później no to tam ciągle mówiłam, że albo tam z drugiego obozu, albo ktoś powiedział, albo że się od....? (20; 00:24:43) za drutami gdzieś stanęła, że tam rozmawiali, że front, że to, że taka nadzieja, że to już! A to gdzie tam jeszcze było do końca wojny. I tak ciągle... I tak dla mnie jeszcze, tak mi się wydaje, że trudniej było to przeżyć, że tak ciągle musiałam taką... Oni tylko patrzyli jak ja. Nie mogłam się nigdy, znaczy być smutną. Starałam się tak zawsze to wszystko odpychać i mówić tak no o tym froncie i już tam ciągle, mówię, ten front, ten front się zbliża albo takie. W każdym razie to było najokropniejsze! Przystosowanie się do tego życia. I tak mówię, że było najważniejsze, najważniejsze, żeby w każdym razie nie popaść w taką apatię, żeby się nie przejmować, bo wtedy już był koniec. Wtedy był człowiek... Tak się teraz mówi, że jak człowiek choruje i jak straci chęć do życia, i jest taki, no to już nic nie pomaga, już organizm...
    </section>
    <section>
        <time>37543</time>I wtedy naprawdę tak było. Były takie wypadki, bardzo nieliczne, że był czasem ktoś... No to przeważnie z Warszawy miały, tam były jakiegoś hrabiowskiego pochodzenia niektóre dziewczyny albo ustosunkowane gdzieś zagranicą, że rodzina się tam... Jak nie miały ciężkiego oskarżenia, jak tam z Pawiaka przyjechały i tam jakieś tylko, ja wiem, czasem może z łapanki czy z różnych takich niepolitycznych okoliczności. I rodzina się starała tam z zagranicy poprzez Czerwony Krzyż i przyszło zwolnienie. A tu już niestety ta osoba nie żyje. A dlaczego? Bo zwłaszcza jeszcze ci ludzie tacy, którzy nigdy nieprzystosowani do fizycznej pracy, to im jeszcze gorzej się było tak przystosować do takiego życia. W każdym razie przeokropne to było. I to później, żeby się nie dać, żeby przeżyć, żeby tak pocieszać się. Tylko to, co powiedziałam, że później jak już się zaczął ta epidemia tyfusowa, jak już tyle tych ludzi padało, no to to żeśmy se tylko przyrzekały, że właśnie, że to, że to nie na darmo to wszystko nasze życie. Że tak, że będziemy o was pamiętać, że wszystko, że ktoś kto to przeżyje, to wszystko opowie, jak to było, jak się działo.
    </section>
    <section>
        <time>37633</time>I tak, niedużo z nas zostało. Jeszcze właśnie wracając tak do tego, tak myślę o tym Auschwitz, bo już na wolności jeszcze jak byłyśmy, no to już przecież wiedzieliśmy tak mniej więcej o tym Oświęcimiu. A to mówili właśnie. Ale nikt sobie nie wyobrażał, że to jest aż tak strasznie. Jak to pierwsze to pamiętam to wejście. My jeszcze idziemy elegancko ubrane. To pod wieczór było, elegancko ubrane z włosami, a tu stoją jakieś bose takie stworzenia. Wszystkie właśnie z tą czerwoną miską ? (20; 00:28:05), to naprawdę pierwszy mój odruch no to, że to wszystko nienormalni ludzie, że jakieś wariaci! A my no to idziemy gdzieś tam do pracy. I później, to właśnie pamiętam już w tym <span style="font-style: italic;">Zugang-blocku</span> byłam i tam taka, ona to naprawdę już takie pół-zwierze ta Niemka była, i ona tak... My tam, bo to tak nie kładłyśmy się spać, tylko też na ziemi gdzieś żeśmy siedziały. Rano żeby nas tam na tym <span style="font-style: italic;">Politische</span> <span style="font-style: italic;">Abteilung</span> zarejestrować i dopiero na blok. I ja się jej pytam, tej po niemiecku: <span style="font-style: italic;">Proszę pani, bo widziałyśmy tu ten obóz wariatów, że jest. A gdzie będziemy my mieszkać? Gdzie będziemy my pracować? </span>A ona mówi do mnie: <span style="font-style: italic;">Ty jutro będziesz taka sama wariatka, jak oni! </span>
    </section>
    <section>
        <time>37731</time>Tamte nie rozumiały: <span style="font-style: italic;">Co ona powiedziała? – No powiedziała, że my takie same będziemy jutro. </span>I<span style="font-style: italic;"> </span>to było, i nazajutrz to jak pamiętam, bo to tak było: rejestracja, później wybicie tego numeru, strzyżenie tych włosów i późnej była ta sauna i takie siedzenie na tych, znaczy takie ławki. I tak one były wysoko, tak jak w saunie coś. Jedna ławka coraz wyżej, coraz wyżej. I każda, która tam przybiegła, to znaczy ja byłam pierwsza, bo 54679, a siostra za mną. I tak: każda, która siedziała no to już była ogolona i nago siedziała, i przeważnie takie skulone tak trzymały. To każda, która tam wbiegła to spojrzała i myślała, że tu siedzą mężczyźni. Bo ona nie wiedziała, że też. I każda się tak łapała, że zakrywała, że od tego. I ja wołam. I moja siostra tak mnie szuka. Ona mówi: <span style="font-style: italic;">Marysiu, Marysiu! </span>A ja mówię: <span style="font-style: italic;">Miecia! Tu jestem! </span>Ona mówi: <span style="font-style: italic;">O Boże, jak ty wyglądasz! </span>I mówię, nikt siebie nie mógł właśnie rozpoznać. To było, tragedia była na tym. A później tak człowiek przywykł i tak wchodził, jak w tym kieracie, tylko żeby się nie dać później. Poza tym co właśnie, co te służby lagrowe!
    </section>
    <section>
        <time>37832</time>Bo to więźniowie! Więzień więźnia męczył! To tacy wśród społeczeństwa no takie same się znalazły. No to nie wszystkie były z czarnymi winklami, bo czarne winkle to niby te kryminalne. Ale przecież tak samo były Polski. I przecież to takim językiem, jak one się. Trzeba było się tego nauczyć, naprawdę. Bo inaczej jakby człowiek tak był, to by go bili, okładali, a tak to, nie mówiąc tych słów na „k”, tam na „s”, ale żeby tak wyzywać. To przecież na początku to łzy się człowiekowi lały, jak słuchał tych wyzwisk, a później się trzeba było tak samo odzywać: <span style="font-style: italic;">A co? Bo ci też dam w mordę albo coś</span>, bo jak się człowiek nie postawił, to by człowieka zmaltretowali. To właśnie taka szkoła życia. No po prostu to jest nie do opowiedzenia, że człowiek mógł to przeżyć! Po kwarantannie to trafiłyśmy do komanda. O ile pamiętam, to był numer 24 do Babic. Nie wiem właśnie, czy to dzieło przypadku, czy to była kara dla tych najbardziej obciążonych politycznie, bo okazało się, że to właśnie komando jakieś karne było w przypadku... Jak później rozmawiałyśmy z innymi dziewczynami, to nawet ci postowie, bo to ciągle mówię, postowie to są ci żołnierze, ci którzy nas pilnowali.
    </section>
    <section>
        <time>37932</time>I na początku to był tam jeden... Bo myśmy jak dołączyły... To znaczy tam były Ukrainki już w tym komandzie i myśmy dołączyły z tego aresztowania. I razem z nami z Zagłębia były wtedy Pawiaczki, równocześnie z nami. I na przykład na apelu, bo to chyba było... Ponieważ tam byłyśmy tylko numerami, ale tak mi się wydaje, że to było alfabetycznie tak te numery, bo ja na przykład byłam 53, a obok mnie była, za mną Żywulska na „ż”. To taka ona pisarka taka była i też była Żydówką, ale nie wydało się, że ona... Ona była też w mieszkaniu Pawiaczki, którą przyszli aresztować, a właściwie nie brała udziału w konspiracji, tylko ukrywała się jako Żydówka. Ale nie była bardzo podobna do Żydówki. Ja nie wiedziałam. Dopiero jak po wojnie zaczęła pisać, to dopiero dowiedziałam się, że ona jest... Tyle że ją zaraz te Żydówki wyciągnęły z tego komanda i ona w tym komandzie, nie wiem czy w takim, w tym, no takim co żywność segregowały czy coś, w każdym razie w uprzywilejowanym.
    </section>
    <section>
        <time>38036</time>I tam w tym komandzie jak przyszłyśmy to na początku był jeden z tych postów, który był bardzo łagodny. Do tego stopnia, że tak jak patrzył... Moja siostra, ona była taka i chuda i taka, to on jak tak patrzył, jak tak ciężko, że my... Jak ja tą tragę z nią nosiłam, co nasypywały nam tam na początku te Ukrainki bardzo dużo, że była ta traga bardzo ciężka, tej ziemi nasypywały, to myśmy to ledwo mogły... To on tak patrzył, jak ta moja siostra, to Boże, ona już taka pochylona, chodziła taka zmęczona. To wdziałam, że on tak patrzył i tak z politowaniem tak głową kiwał. No i tam jedna z tych warszawianek nawiązała kontakt z nim. Wanda Porowska, to też pamiętam, się nazywała. Ona taka była odważna i tam jakoś z nim się dogadała, że napisze list i wyśle on jej, żeby dał. I ona przyszła później na tym i powiedziała, że jest umówiona z tym, że on by przesłał do rodziny. Ale ja nie miałam odwagi. Wiedziałam, że ojciec jest tam jeszcze w Mysłowicach i ja powiedziałam: <span style="font-style: italic;">Wiesz Wanda, ja się nie piszę na to, bo to jeszcze obciąży. </span>
    </section>
    <section>
        <time>38132</time><span style="font-style: italic;">Bo co ja mogę napisać teraz? Nic jeszcze, prawda? </span>I powiedziałam, że się nie zgadzam. I to był jeden jedyny ten post taki rzeczywiście, ale był bardzo krótko. Widocznie tam się wydało albo ci jego koledzy, że on jakoś no po prostu jak patrzył na nas, to mu łzy leciały, płakał. Tak nie mógł to. Ale był może ze 3 tygodnie i go zabrali. A później to było tak strasznie dobrane to towarzystwo i te nasze <span style="font-style: italic;">aufsejerki</span>. Aufsejerki to znaczy Niemki, te które prowadziły to komando, więźniarki, a później oprócz tego, to już ta służba wojskowa, że tak powiem, esesmani. I one się tak dobrały razem z nimi, że... W innych jak później żeśmy tych komandach, to były jakieś chwile oddechu, że pozwolili odpocząć, jakoś tak langsam, pomalutku, żeby pracować, nie gonić. A u nas bez przerwy, tak jak w kieracie! Nasypać, chodzić. Jak na chwilę by tylko stanął ktoś, żeby położył tą tragę, żeby odpocząć, to ten... Nie chciało mu się, bo to jest odległość 300 metrów... Jedni stali tu tak gdzieś po drodze. Jak stał daleko ten z psami, to wypuszczał psa. I tak mu tak jakoś powiedział, ukierunkował, że tak te psy były wyćwiczone, że szarpał tego zaraz za nogę, za tego.
    </section>
    <section>
        <time>38227</time>I to tak było strasznie tam właśnie przez te psy poszarpany, że nieraz jak się dobrał taki pies, no to jak on mu już powiedział: dosyć, no to... Ale nieraz to tak, że pogryzione były tak strasznie, że już później nie mogły pracować wcale. I taką się później trzeba było brać na tego. Nie mógł chodzić, bo jak miała gdzieś tam nogę wyszarpaną, no to się nosiło na plecach, znaczy jedna osoba tu miała głowę, a długo dość, to tyle kilometrów czasem, no to zmienialiśmy się w czasie. Ponieważ ja byłam tak lepiej zbudowana, no to do tego noszenia. A czasem po prostu trupy się nosiło. Jak już było później zimno, to zmarzły, wycieńczone te dziewczyny, no i tak że wtedy najtragiczniej było. I się przychodziło już na bramę, już ta orkiestra gra skoczne te marsze i mówię: Boże! Ile razy to przychodziłam, to było tak: <span style="font-style: italic;">Links zu reihen.</span> Krzyczą:<span style="font-style: italic;"> Links und links, links und links! </span>I my maszerujemy, te links. To ja mówię: <span style="font-style: italic;">Boże! Boże pozwól, żeby przeżyć, żeby ich tak zapędzić. I tak będziemy ich tak samo ćwiczyć, żeby tak masze...! </span>To jest przecież nie do pojęcia, żeby takie pośmiewisko robić z ludzi.
    </section>
    <section>
        <time>38325</time>Najtragiczniejsze to było. I tak, no gdyby... Znowu ta, nie po raz, że ta... To już opowiadałam, co ta siostra moja, co później miałam tą pęcherzycę jakieś takie na nogach, że nie mogłam włożyć już tych butów i zostałam na bloku, i mi tam później ona zerwała tą babkę. Ja sobie zapomniałam, co to było, a to była babka, takie ziele, żeby mi wyleczyć te ranę. Zerwała i zobaczył to ten post, kazał jej pokazać. I pokazała, że to liście i kazał jej to wyrzucić. A ona sobie za koszulę właśnie wrzuciła te listki, bo se mówi: <span style="font-style: italic;">Pomyślałam, jaką ci ulgę to zrobi. </span>I zaczął ją tak strasznie okładać tym karabinem za to, że nie wyrzuciła, że później całą tą siną rękę miała, nie mogła w ogóle utrzymać. I tak że później, jak przyszyłyśmy do tego komanda, no to zrobiłam tu z koszuli takiej temblak jej na szyję i ona tą jedną z tej tragi ten patyk tak kładła na tym temblaku, a drugą trzymała rękę.
    </section>
    <section>
        <time>38420</time>I takie to już było tragiczne i właśnie wtedy ta Wala, ta Ukrainka zlitowała się i ją właśnie wzięła do nasypywania tej, żeby nasypywała. A też tam nie mogła wiele sobie poradzić tą jedną ręką, ale Ukrainki jej tam już pomagały. A ona nosiła ze mną tą. I to było tak już... To komando chyba później to chyba całe wyginęło, jeszcze zanim ten tyfus dopadł, bo takie było tragiczne. Bo później było, to był już październik, myśmy chyba w listopadzie dopiero przeszły do tego, no to było już tak tragicznie. Bo już pominąwszy to, to był jeszcze deszcz padał bez przerwy, ślisko i człowiek zziębnięty, bo w południe tylko przywozili, tam w tym polu dostawało się tą chochlę tej zupy. No tak że już wtedy byłam tak wykończona właśnie, że powiedziałam, mówię do siostry, że pójdziemy na druty i już. Nie ma się co męczyć! I tak że mi się wydaje, że to bardzo dobrze, bo to co przeczytałam teraz o „Karcie” tu z tych biuletynów, które mi pani zostawiła, że bardzo dużo jest o obozach, tych ludzi prześladowanych w Związku Radzieckim. Oczywiście bardzo ciężkie to było ich życie, tylko tam o tyle, że tam obywatele, tak samo byli oni prześladowani, jak i obywatele rosyjscy!
    </section>
    <section>
        <time>38525</time>Tam nie było różnicy, bo wiadomo, co było. A u nas mówię, że bardo mało... Ja rozumiem, że to taka sytuacja, że nie powinno się... No teraz, że musimy z tymi Niemcami współpracować, ale o tej karcie historii, o tym trzeba koniecznie pamiętać i o tym, co właśnie ci Polacy tu przeżyli. Mówię w ogóle ogólnie, bo tylko niewiele było tam innych narodowości. Ale najwięcej jednak tu Aryjczyków to było u nas. I tych, którzy właśnie się przyczynili do tego, że ta Polska w końcu została wolną! Że mieli atut wobec Stalina, że tak samo żeśmy walczyli o to. Nie żeśmy wszyscy współpracowali, kolaborowali. Jedyny, poza tamtym Jedwabnym całym, to jedyny chyba naród w Europie, zawsze się mówiło, który nie kolaborował. Były tam takie tylko indywidualne może jakieś, ale ogólnie to nie współpracowali Polacy przecież z tymi Niemcami, tak jak Francuzi na przykład czy inne narodowości. Najwięcej jednak i tu, i podnieśliśmy – już tak nie mówiąc o Anglii, o wyzwolenie, o naszych lotnikach i o tych, ale o tym podziemnym konspiracji, to wszystko, że tak jednak dużo tych tysięcy Polaków zginęło o to, żeby Polska była Polską.
    </section>
    <section>
        <time>38640</time><span style="font-weight: bold;">Mówiła pani, że niedziela była dniem wolnym od pracy. Jak panie wtedy ten czas spędzały? </span>Ja tak. Jeden dzień to już miałam, było pisanie listów. To miałam od świtu do nocy, bo to jednego dnia było. Ponieważ ten niemiecki znałam, więc komu tylko mogłam, od świtu do nocy to pisałam te listy. A różny to był okres. Na początku to tak: no zależy, przede wszystkim no tak trochę żeśmy odpoczęły, trochę zaję... O ile nie było, o ile był okres taki zimowy, no to mało się tam wychodziło, tylko wylegiwało się na tej koi i opowiadało. A jak był dzień czasem taki pogodny, no to wychodziło się pod druty najczęściej i patrzyło. Bo tutaj przecież to była szarość, brud. Nie było ani odrobiny zieleni! Wszystko było oskubane, wszystko było zjedzone! Najmniejsza trawka, która się wyłoniła. A tutaj przyszło się pod druty i patrzyło się w dal i jest tu zielone, gdzieś tam pociąg się zobaczyło.
    </section>
    <section>
        <time>38724</time>I wtedy jakieś takie... Bo tak to człowiek był już taki otępiały, że mu się wydawało, że nie ma innego świata, że już tylko tu, już jesteśmy tutaj zamknięci i... Ale później to tak w sercu coś tłukło się człowieka i tak żal było i po prostu wierzyć się nie chciało, że tak blisko, jak my 30 kilometrów tylko tu od tego domu! I że istnieje inny świat. A tak to w tych wydarzeniach takich codziennych, no to na początku przynajmniej to w ogóle się... Jedynym tym znakiem tego to była ta paczka czy list. To już nie mówiąc o liście, który się nosiło na piersiach od jednego dopóki się nie zniszczył drugiego, bo później odwszenie czy coś, no to i tak wszystko się zniszczyło. I tak się go jak relikwie tylko tak się przyglądało. Już był zawsze... W końcu to był taki już od tych łez, wszystkie te litery się rozchodziły. Tym bardziej, że mój mąż, znaczy wtedy nie mąż, tylko mój znajomy, nawet taki powiedzmy, nawet nie narzeczony jeszcze, ale on pięknie... Znał język niemiecki i pisał tak pięknie, nawet poetycko, że w tym obozie jak byłam...
    </section>
    <section>
        <time>38819</time>W tym drugim, bo tutaj trudno mi było z tymi, którzy cenzurowali, bo się z nimi nie spotykałam. A tam to była taka, w tym drugim obozie, była taka Maria też, taka anielskim wyglądzie: blondynka, wysoka, niebieskie oczy. Jak żeśmy tam przyjechały, to mówimy: <span style="font-style: italic;">O ta to będzie aniołek. Ona nas będzie. </span>A to była największa męczycielka nasza! Ona że tak biła, tak tłukła, jak tam ktoś zasłużył czy... Zasłużył, że coś tam no, jak żeśmy już wykonywały tę robotę, komuś tam nie wyszło, źle zalutował albo coś i później ten majster tam meldował, no to karę, albo tam jakiekolwiek przewinienie. To tak tłukła głową! Jak krew dopiero pryskała, to ona... I taka była podła. Ale mnie... Tak siostrę bardzo lubiła, bo moja siostra pięknie śpiewała i też znała takie włoskie... Bo to było Mamma son tanto felice, taka piosenka. I myśmy tam w okresie gwiazdki przygotowałyśmy niby takie przedstawienie. Bo tak wtedy oni jakoś już tam – w tamtym obozie – tośmy już tam coś 2 – 3 dni tych świąt miały, bo to było zupełnie... Ci cywilni nie pracowali, to myśmy też nie mogli pracować. I wtedy żeśmy takie jakieś przedstawienie i wiem, że moja siostra po raz pierwszy tam wystąpiła z tymi, nawet nie polskimi, tylko te włoskie słowa, co miała.
    </section>
    <section>
        <time>38925</time>I ona oczarowana! Naprawdę pięknie! Moja siostra gdyby nie to, była normalna ta, nie było wojny, to naprawdę byłaby... Chyba mama, po mamie odziedziczyła ten głos. I przepięknie śpiewała! I ona później i może to ją też uratowało jak później, co to do tego bunkra miała iść. To też, że ta Maria się za nią wstawiła, mimo że taka była okropna. I zawsze jak tam żeśmy tam, przyszła na ten blok, jak żeśmy już po pracy były, to wołała... Mieczysława była moja siostra. Mówi: Miecia, singen. I tak jej się to podobało i ona tylko to śpiewała, tylko te nie polskie, tylko z tymi zagranicznymi różnymi te słowami. Zaraz, ale jeszcze o czym zaczęłam. Urwałam temat. <span style="font-weight: bold;">O tym przedstawieniu</span>. Aha, no to właśnie! Bo po raz pierwszy to przedstawienie, to ona wtedy to usłyszała. I potem... Myślę, że to także się przyczyniło, że ją ten chyba nie zastrzelił i nie uwierzył. A poza tym jeszcze właśnie muszę powiedzieć o tamtych. Bo ci, którzy współpracowali z nami w tamtym już obozie w Niemczech, to byli inwalidzi z frontu wszyscy.
    </section>
    <section>
        <time>39016</time>Byli tak: albo już mieli protezy, albo byli o jednej nodze. Tylko wszyscy byli wykształceni, inżynierowie ci, którzy byli dozór. I jeden był taki, śpiewał. Jak wiedział, że... Oni no cóż, wiedzieli tam, jak jesteśmy tam prześladowani, jak oni nas traktują. A taki był jeden nieduży. On jeszcze miał tą jedną nogę, tylko o tej kuli chodził. I jak tak było ciężko, wiedział, że tam nas prześladowali, czy jakieś kary ta cała Maria stosowała, to śpiewał na całą halę. Hala była olbrzymia tam, gdzie pracowali, a on: <span style="font-style: italic;">Es geth alles vorüber, es geth alles vorbei. </span>To znaczy: <span style="font-style: italic;">wszystko przemija, wszystko przejdzie. Auf jeden Dezember folgt wieder ein Mai.</span> I to nam zawsze: <span style="font-style: italic;">Po każdym grudniu przyjdzie maj. </span>I zawsze to było jego hasło. Jak tylko rano wiedzieli, wiedział o tym, oni wiedzieli, że tam żeśmy niedzielę spędzili czy tam jakiś dzień, co karała nas albo tam pobiła wiele, no to na całą tą halę śpiewał. Myśmy go nazywali Foriba. I ten mówił: Już Foriba za tego. I później czasem to ten nasz... Nasz był rudy, też on miał już protezę. Nazywał Rudy. Takie miał włosy rude i ksywę też Rudy.
    </section>
    <section>
        <time>39114</time>No to czasem nam tam na tych stanowiskach, bośmy miały każda tak z lampką, tak żeśmy tam kontrolowali. Tu się dziurkę zrobiło, tu się zalutowało. Później szło się na bormaszynę, tam się też dziurę zrobiło. To czasem przyniósł kawałek... Myśmy już paczek nie dostawali, bo to już była, to przyniósł kawałek chleba albo... Znaczy nie przyniósł, tylko leżało na tym i tak było. Ale te Mazepy taka jeszcze, ta właśnie co siostrę te włosy miała. Jezu, to ona taka była no, że... Już tu przecież wiedzieli, że ta wolność... Oni też tam nie mieli, bo one na przykład jeść... Tam widocznie już też było ciężko z żywnością, to na przykład niosły kawałek brukwi i sobie podgryzały tak, jak jabłko. Czyli też już tam było ciężko z tą żywnością. Ale w ogóle no to... Zresztą Niemcy to taki naród, że oni są zdyscyplinowani. Ja mówię, trzeba ich trochę rozgrzeszyć, bo oni już są tak! Ale że... Mnie to tam teraz właśnie to „nazi”, że to nazistowskie. No niemieckie! No ale trudno, teraz już piszemy, że nazistowskie. Ale większość no to przyzwalała na to, żeby tak było, prawda? Bo jakby był taki... Co to tak ruch oporu, jak tam na koniec, że to tyle tych oficerów. Przecież to w Polsce to byłoby nie do pojęcia, żeby ludzie tak nie pozwolili, żeby...
    </section>
    <section>
        <time>39211</time>No ale trudno, taki jest naród i musimy to jakoś przeboleć i przystosować się. I broń Boże, ja nigdy nie namawiam i tak samo... Zresztą moja rodzina, znaczy mój zięć jest synem Ślązaka, który pochodził ze strony, po niemieckiej stronie! I był kierownikiem czy dyrektorem poczty! I był, znaczy czuł się Niemcem i był takim hakatą... Znaczy babka mniej. Babka to była taką Polką. I rodzina po... I był, służył w wojsku niemieckim mój swat, znaczy ojciec. Ale po wojnie jednak on się przeniósł tutaj. On był, miał wyższe wykształcenie, ale przeniósł się tu do Sosnowca i żył już... Tylko nam się nigdy nie chciał przyznać, że był w wojsku niemieckim. Ale był, czuł się Polakiem. I rodzina tam też powielona, bo jego dwie siostry wyjechały do Niemiec i zostały, a dwóch braci zostało tu w Polsce i czuli się Polakami. No to my tu właśnie żyjemy w takim okręgu. A poza tym powiem tak, że właśnie może u nas jeszcze gorzej było. Dlaczego?
    </section>
    <section>
        <time>39309</time>Że część tych właśnie Ślązaków, to bardzo szybko przeszli do pracy z tymi. No mówią, że tak musiało być. W tych <span style="font-style: italic;">Arbeitsamt</span>, w tych... To jest <span style="font-style: italic;">Arbeitsamt </span>wie? <span style="font-weight: bold;">Urząd.</span> Tak, urząd pracy. Te <span style="font-style: italic;">Wirtschaftamty</span>, te wszystkie urzędy, to pracowali wszystko Ślązacy. I jak na przesłuchania też jak Gestapo, to <span style="font-style: italic;">Dolmetscherów</span>, czyli tłumaczy brali Ślązaków. I ponieważ u nas były ze trzy rewizje, ja nigdy... Pierwszy tylko raz, bo to było pierwsze to tragiczne dla mnie, bo zaczęłam pracować, tą byłam doręczycielką tych telegramów. I zaczęłam pracować dopiero, pojechałam do domu, przyjechałam z rowerem, którym miałam ulotki zawieźć do Kazimierza. I wzięłam sobie telegramy, żeby tego. Postawiłam rower przed domem, wchodzę do domu, a w domu jest rewizja. I wtedy w ogóle sobie pomyślałam: no teraz ładnie, wezmą. Bo ta torba była służbowa. Rower służbowy, torba służbowa. Ja mówię:<span style="font-style: italic;"> No to teraz ładnie.</span> I zaczęłam... No pytają się mnie, co jestem. Mówię, że córka, że jadę w tym.
    </section>
    <section>
        <time>39409</time>I wtedy po niemiecku do nich, że jestem <span style="font-style: italic;">eilbotin </span>i że tu pracuję. <span style="font-style: italic;">– Tak?</span> – mówi <span style="font-style: italic;">– W Fernamcie? </span>Bo to strasznie im dziwne było. Mówię: <span style="font-style: italic;">Tak, nawet legitymację pokazuję. Fernamt</span>, to ich dziwiło, że może w telegrafie pracować Polka. I tak tego wszystko. No ja se teraz myślę: jak tam pójdą teraz i wyjmą te ulotki, co tam wiozę... Ale tak ich tam jeszcze zaczarowałam. Jeszcze nie wiem, czy to opowiadałam, jak pisał ten esesman jeden, chłopak. Z Szopienic on był czy nie wiem, gdzie on to w końcu mieszkał. Alfred, którego tak poznałam, jak jeszcze ten sklep mieliśmy i tak mnie woził. I on pisał te listy później do mnie i na biurku leżały zawsze te listy. A jeszcze jedno. I te moje albumy z bilderszeków, które wybierałam z tych papierosów, z olimpiady. I to zawsze tych Niemców, skąd ja takie wzory, takie mam? Oni tam coś nie bardzo wiedzieli, że to tylko z tych papierosów! Tylko skąd? Ano ja mówię tak, że jestem taka właśnie zamiłowana w języku niemieckim i tak bardzo mnie to interesuje. No więc tak troszkę im tak w takim świetle dobrym tą swoją postać. Ale ci... To pierwszy raz tylko mówiłam i ci tam, co towarzyszyli, te <span style="font-style: italic;">Dolmetschery</span>, to już nie tłumaczyli mojego, bo ja sama mówiłam.
    </section>
    <section>
        <time>39509</time>Ale na drugi raz, na trzecie, to ja się nie odzywałam, nie mówiłam po niemiecku. To oni mówili tak... Ten tam na przykład, ojciec tam coś, bo ojciec najwięcej tam zeznawał, bo nic nie znaleźli! Nigdy! Ojciec zawsze schował. Wszystko tam w tym nieczynnym kotle było. Jak się skończyło drukowanie, to te powielacze, no co tam były, kalki, to wszystko było schowane. Nigdy nie było ani jednej tej! Więc ojciec zawsze no to on mówił. To już tam mówili, że tego, że tu. I oni mówili na „pan”, jak mówili o ojcu, Sie. A ci tłumaczyli. Na przykład ci Ślązacy to mówili tak: <span style="font-style: italic;">Bo ta polska świnia to ta! </span>No mniej więcej tak mówili: <span style="font-style: italic;">Bo ta polska świnia to mówi to i to. </span>Myślę se. I tak w tym rodzaju, że tak nawet, czyli upadlali i przekręcali to, że... Powiem, odnoszę się do tego, że ci <span style="font-style: italic;">Reichdeutschte </span>byli lepsi, ci którzy byli, którzy no widzieli. Jak już jeszcze tam czytali, przeczytali, że ten list i tak jakoś do mnie, jak do człowieka o równym poziomie, a ci to po prostu! Dlatego mam do nich żal i to wszystko, że Kuc tam z nich zrobił bohaterów. To jest, mówię, nieprawda! Bo niestety, bo Niemcy tutaj w Katowicach to za tydzień... Gdzie tam!
    </section>
    <section>
        <time>39604</time>Trzy dni pani pojechała, to już się pani po polsku nie rozmówiła! Wszyscy tylko po niemiecku w ogóle. Najgorzej to było właśnie tutaj w tych Katowicach. Bo już nawet dalej, jak jeździłam w czasie wojny tam do Bytomia albo gdzie były dawniej niemieckie te, to tam nawet buty jakieś, <span style="font-style: italic;">Holzschuhe </span>czy takie bosaki, to oni tam Polakom sprzedawali. A tutaj nie! Tu pani się nawet mogła pytać po polsku, to pani nie odpowiedzieli. No tak niestety było. A to co teraz właśnie, co to się dzieje, że tu chcą oni mieć tą swoją, żeby to Śląsk otworzyć, że tylko dla Ślązaków i że to te. Właściwie to tak nie wiadomo. Są koniunkturaliści! Że z której strony tam wiatr zawieje, to tak jest. <span style="font-weight: bold;">A wracając jeszcze do Oświęcimia, jakie zapachy czy dźwięki kojarzą się pani z obozem? </span>Jedne najważniejsze, że zapach... Ja utraciłam węch w Oświęcimiu. To znaczy tak, miałam takie katary straszne, że jak nawet głowę nachyliłam, to ciekło mi z tych. Właśnie choroby takie największe, które przynosiłam to ostre zapalenie pęcherza. Bo właściwie tyfus to przechodziłam, bo byłam zaszczepiona. Poza tą pęcherzycą, którą strasznie mnie tam tego, no to właśnie już, ja wiem, po pół roku, to już utraciłam węch i już nic nie czułam i do dzisiaj niestety mam.
    </section>
    <section>
        <time>39712</time>Chociaż jak byłam na komisji, pierwszej takiej też, komuch stał i jeden z tych lekarzy mówi, że tu zauważyła, że utratę węchu miała w obozie. On mówi:<span style="font-style: italic;"> To przynajmniej szczęśliwa! </span>Bo nas wszystkich... Gdyby nie Kraków i doktór ten... Jakże on się to nazywał? Gdzieś tu mam zapisane. Który nas właśnie uratował, co brał nas na te komisje, to nas w ogóle nie chcieli tych pepeesowców zakwalifikować, że my mamy jakieś choroby związane z tym. On wojskowy był, duży był i mówił: Ja bym był szczęśliwy, bo nie czułbym tego smrodu! No to tak się to skończyło. Tak że... <span style="font-weight: bold;">A dźwięki? </span>A dźwięki? No muszę pomyśleć. Dźwięk czego? <span style="font-weight: bold;">Jakie dźwięki dominowały w obozie?</span> Aha! No co? Najwięcej jak w odczuciu... No nie wiem. Te psy to już mówiłam, te szczekanie tych psów. I w ogóle te chamskie, jak wiem, to odzywanie się, to traktowanie przez te. Że to tak człowiek przywyknie. Bo ja tu już teraz nie pamiętam, jak te listy, co które pani brała.
    </section>
    <section>
        <time>39804</time>Ja wiem, jak ten trzeci, już pamiętam, to ja już w ogóle w innym stylu to pisałam! Że już człowiek przywykł do tego języka i do tego chamstwa! No bo to tak trzeba nazywać. Że tak na co dzień to z nami się tak... A powiem, co zachowałam. Poszanowanie dla chleba. Proszę sobie wyobrazić, że kiedyś... Bo ja jednej okruszki nigdy nie wyrzucę. Każda nawet, jak mi zostanie kromeczka chleba, to kładę od razu do piekarnika. Albo pani na piętrze, albo Władzia tutaj przyjeżdża tu i dam. I kiedyś Leszek przyjechał i zapomniałam mu powiedzieć, że jak chleb wynosi do zsypu, no to położyć obok, bo sąsiadka zabiera. Nie chce ona tam, że... Bo mąż jej nie bardzo pozwali tam chodzić koło tych, to ona mówi: <span style="font-style: italic;">Niech pani zostawi koło zsypu, ja se będę zabierać</span>. No to czasem jak mam dużo to... Bo teraz to chleba mało jem, to już nie mam, to karze... I Leszek, bo zapomniałam mu powiedzieć, torebkę z tym chlebem wziął wyrzucił ze śmieciami. Jak przyszedł to ja mówię tak: <span style="font-style: italic;">Lesiu, a tą torebkę to? – Nic mi ciocia nie mówiła. – A to coś zrobił? – No wyrzuciłem. </span>Pani wie, że ja całą noc nie mogłam spać? Nie uwierzy pani!
    </section>
    <section>
        <time>39901</time>Boże kochany! Wyrzucić chleb! Jak idę tutaj, to już w domu nauczyłam kilka osób, to wyrzucali ludzie na początku jak chodziłam. To tam pół bochenka chleba wyrzucili i te ptaki tylko... Przecież jak one to?! Tylko wyskubały, a to zostało. To go, bo tu ławki dawniej, tu były takie klomby ładne, tylko siedziałam i mówię: <span style="font-style: italic;">Kto tu wyrzuca ten chleb?</span> I tak jak później poszłam, to poszłam do tych ludzi i mówiłam, że: <span style="font-style: italic;">Proszę pani, przecież te ptaczki... Jak one mogą te ptaki zjeść? Czy pani im może pokroić tego chleba? A jak już pani nie ma czasu, to niech pani do mnie podrzuci, to ja coś zrobię. </span>I tak mnie, no nie wiem! Dlatego że, no nie wiem, takie poszanowanie... Mi się tak wydaje, że ten chleb to taka jakaś świętość i że tak, jak się go łaknęło strasznie, że to jak to teraz tak można go niszczyć. To to jedno to mi... Wie pani, że mi się śmiać chciało, bo to niedawno było z tym chlebem. Poprzednio chyba na Boże Narodzenie. Ja mówię: <span style="font-style: italic;">Boże kochany!</span> W nocy mówię: <span style="font-style: italic;">Boże, Leszek chleb wyrzucił do śmieci. Leszek chleb wyrzucił do śmieci. </span>To to mi pozostało. <span style="font-weight: bold;">Przejdźmy w takim razie do okresu powojennego. Jak wyglądało w pani przypadku to urządzanie się w mieszkaniu? </span>Więc po powrocie z obozu dowiedziałam się, że mieszkanie nasze, gdzie poprzednio mieszkaliśmy – to było mieszkanie służbowe urzędu miejskiego – zostało po naszym aresztowaniu całe meble opróżnione.
    </section>
    <section>
        <time>40010</time>Resztę tam wszystko, co się znajdowało część tam podobno ten kierownik rozdał bliskim sąsiadom, a resztę wszystko, cały dobytek został spalony na podwórku. Tak że wróciliśmy i brat już w międzyczasie dostał przydział mieszkania na ulicy Wspólnej w śródmieściu. No niestety nie jak uprzywilejowany. Bo niektóre więźniarki, które siedziały aresztowane z organizacji PPR-owskich dostały piękne mieszkania w śródmieściu, urządzone, z pościelą. Urządzone znaczy ze wszystkim sprzętem takim przydatnym do mieszkania plus tam szklanki, garnki i wszystko. Brat dostał mieszkanie puste, na czwartym piętrze, dwa pokoje, duże, z kuchnią. Ale niestety mieszkał poprzednio, tak się to nazywali <span style="font-style: italic;">volksrusy</span>. Bo przed zakończeniem wojny już tego mięsa armatniego Niemcy potrzebowali i przyznali tam obywatelstwo niby niemieckie z Ukrainy takim Niemcom, którzy tam od już dziesięcioleci mieszkali na terenie Rosji.
    </section>
    <section>
        <time>40121</time>I tak zwani oni nazywali się <span style="font-style: italic;">volksrus</span>, rosyjska narodowość, ale kiedyś pochodzenia niemieckiego. No, ale jakiś był taki jakiś kultury chyba zupełnie pozbawiony ten, bo tak zapuszczone to mieszkanie było i zarobaczywione, bo były te właśnie prusaki, rusy, pluskwy, wszystko było w tym mieszkaniu. Jeszcze wtedy nie było bardzo tych środków takich, ciężko do zdobycia były, tak że tą walkę przez kilka miesięcy żeśmy musieli przeprowadzać. Teraz tak, mieszkanie było zupełnie puste, znaczy nie było ani pościeli, były łóżka, jakiś tapczan. To już opowiadałam, jak się te władze ustosunkowały do tego, że powiedzieli, że trzy legowiska to za dużo, nawet ten tapczan nam chcieli zabrać. I wszystko trzeba było kupić po prostu od garnuszka. Bo brat jeszcze w międzyczasie, już to mieszkanie miał przydzielone, no ale nie mieszkał tu jeszcze, bo po prostu...
    </section>
    <section>
        <time>40200</time>Tyle że przychodził spać, ale nie gotował, nic nie robił, bo nie było żadnych naczyń. Rodzina Rudzkich, którzy cały czas wysyłali do nas: dla mnie, dla siostry i dla ojca, z pomocą Dietlów zdobywali te pieniądze na paczki, też sama jeszcze sprzedawała jakieś wartościowe rzeczy, żeby na te paczki były pieniądze. Też nie bardzo mogli mi pomagać, bo sami już prawie wartościowych rzeczy nie mieli. I to wszystko trzeba było od przysłowiowej łyżki sobie kupić. I to było ogromne zawsze szczęście, bo znaczy jak zaczęłam pracować i każdego dnia po wypłacie to szło się, albo kupiło się parę talerzyków, albo tam garnki jakieś. No i tak urządzenie pomaleńku, pomaleńku, żeby było w czym gotować. A to sobie człowiek nie wyobraża, ile przedmiotów potrzebnych jest do życia! Że to trzeba i tarki, i talerzyki, i różne rzeczy, które żeby sobie obiad przyrządzić czy cokolwiek. I deseczki. Tym bardziej, że to są rzeczy były trudno osiągalne, bo tego nie było w sklepie. To tam gdzieś trzeba było po targach.
    </section>
    <section>
        <time>40294</time>Więc co mogłam to tak... Trochę tam co kto miał to mi też ze znajomych poprzynosił, a resztę trzeba było. I w ogóle nawet nie było pod czym spać! Bo to też mówiłam, że pod tym, i pościeli. Więc każdy przedmiot to po prostu tak wartościową i ciekawą taką, tym nabytkiem, że po prostu cieszyło. Nie można sobie wyobrazić, jak cieszyło się cokolwiek do tego domu przybywało i jak się to właśnie zaludniało. Zresztą, jak sobie teraz przypominam, że radość ludzi z tej odzyskania niepodległości... Bo to różnie się teraz mówi, że ludzie się powinni smucić, bo byli Rosjanie. Ja nie doznaję, że tego. Żeśmy się cieszyli. No może to w gronie byliśmy tylko tych prawie swoich rówieśników, bo rodziców nie było. I ci cośmy się spotykali, wszyscy mieli przerwane nauki, niektórzy już byli studentami, niektórzy mieli, a ja... Aha, o tyle było dla mnie nieszczęściem, że mój rocznik... Zanim ja przyjechałam, to one już w jakimś takim ekspresowym tempie, już pod koniec były te takie tajne komplety, i one już były w liceum, kończyły, w pierwszej licealnej. A ja miałam...
    </section>
    <section>
        <time>40392</time>A gdzie tu mogło myśleć o nauce, jak człowiek tak: dość, że pracowałam 8 godzin, później przychodziłam, robiłam te szaliki i myśleć jeszcze o jakiejś nauce. W ogóle już był człowiek taki, zresztą otępiały przez te, że po prostu wydawało mi się, że mi wszystko w ogóle uciekło, jak one opowiadały z czego, z matematyki, z to. To ja mówię, no w ogóle to jest nie do opanowania dla mnie! Z czego egzamin, jak tak przeglądałam tam tym pracom. Tak że odstałam od tych moich koleżanek, niestety i właściwie kropkę na swoim wykształceniu musiałam postawić. Myślałam sobie: a, może to na krótki okres. Już wiedziałam, że wyjdę za mąż, ale sobie nie zdawałam sprawy, że to taki z dziećmi będzie kłopot. Mówię:<span style="font-style: italic;"> To się będę zaocznie najwyżej. </span>No tymczasem tak mi się ułożyło to życie, że niestety. I z synem, później córka niestety tak samo jakoś tej brak odporności, bo na przykład chorowała na dyfteryt. I to była taka choroba, że wtedy umierało... Heinego-Medina była jakoś wtedy i ten dyfteryt później, ta epidemia. I to była tak straszna epidemia, że wszyscy prawie umierali, dlatego że wtedy dopiero penicylina... Właściwie już była osiągalna.
    </section>
    <section>
        <time>40492</time>U nas nie, ale w Warszawie już tak. I wiem, że ta Baśka zachorowała na ten dyfteryt i lekarz przyszedł taki. To sąsiad był Rudzkich, co dawniej mieszkali. I on był dyrektorem zakaźnego szpitala. A po prostu był taki obowiązek, że nie wolno było w domu leczyć, żeby nie rozszerzać epidemii, tylko musiała być ta osoba, to dziecko do szpitala. I on mówił właśnie tak, że przeważnie te dzieci wszystkie tam... No bo co innego jeszcze w domu jest jakaś opieka, a co innego. Bo co? Przy dyfterycie to się... Nie wiem, czy dyfteryt to się teraz też dyfteryt nazywa? No w każdym razie to była taka choroba, że na przykład po całych nocach to ja ją musiałam nosić, bo ona się mogła udusić. To gardło atakowało coś. I tak żeśmy się umówili, że ten lekarz przychodził, właśnie dwa razy w tygodniu, to tam te leki, które... I wtedy właśnie co też już penicylinę czy streptomycynę, nie pamiętam, że mąż pojechał do Warszawy i kupił. To jeszcze znowu ci Rudzcy, tam już Karol tych pieniędzy jakoś, szwagier, dał, bo to było bajońskie ceny! I on jej to podawał, ten dawkował ten lekarz. A ja po całych nocach! Aha, a Jacka, znaczy syna mąż zabrał i w tym...
    </section>
    <section>
        <time>40594</time>No też nie mógł iść do szwagierki spać, bo też dzieci były, żeby się nie zaraziły. On mógł może też już być zarażony, bo z Baśką razem był syn. I mąż go wziął tam do pałacu, do Dietlów i tam w tym pokoju biurowym spał i to miesiąc trwało. I ja po całych nocach prawie to dziecko nosiłam, żeby się nie udusiło. Bo on mi powiedział, że chwila i jak się zadławi czymś, to musi pani, od tego może umrzeć. I tak że z nią też przeszłam i odizolowana byłam, bo nikt nie wchodził, bo się baliśmy, żeby tego nie przenieść. Czyli tak: na progu tylko mąż tam stawał, przynosił mi zakupy. Otwierałam te drzwi, brałam i taki był kontakt z nią. I mówię, dlatego tego typu miałam. Bo dlaczego nie poszłam do pracy? Bo nie mogłam, no tak mi się składało. Jacek do czwartego roku życia to... Nie wiem, czy opowiadałam, że uratowała go ten koński szczaw taki, ziele, w końcu, gdzie na wsi mi tam poradzono. Bo biegunki, biegunki, biegunki, biegunki. O, najpierw te choroby uszu miał, co groziło też trepanacją tutaj czaszki, żeby to wyleczyć. I tak te przypadłości. Więc dlatego mówię, ani tej nauki nie mogłam dalej kontynuować, ani pracować poza domem.
    </section>
    <section>
        <time>40698</time>I tak to było właśnie do... W końcu... Kiedy? Zaraz, 1962. W końcu to był jakiś okres Gomółki. Najpierw, co Gomółka przyjechał z Moskwy i była taka odwilż, taki ? (22; 00:12:20), że wszystko się w Polsce jakoś to zmieni i taki wtedy jakoś radość, bo to już... Na początku to był tak straszny, tu w Katowicach znaczy... Jak się zmieniło i społeczeństwo Sosnowca i w Katowicach? Pierwsze, że wszyscy przyjeżdżali ze Związku Radzieckiego, to przyjeżdżali tam komuniści, no bo wiadomo przeważnie tam. Ale przyjechał też Gierek. Ale Gierek przyjechał też z uchodźcami takimi, którzy przed wojną właściwie to byli wydaleni za komunizm z Polski. I wszyscy ludzie, i wtedy się zmienili. Znaczy tak, 1948 rocznik to ja opowiadałam, to było połączenie tych partii, gdzie strasznie żeśmy to przeżyli, bo właściwie koniec było PPS-u. I wtedy tak, w Katowicach wiem, że właśnie i ci komuniści nasi to tutaj właśnie narzekali, że przyjechali ci Żydzi tacy jacyś, oficerowie.
    </section>
    <section>
        <time>40795</time>Wiem, że nawet taki, bo oni przeważnie przyjęli sobie też nazwiska takie czysto polskie, taki był Olszewski. To w ogóle prześladował tych wszystkich z konspiracji tych ludzi! No już nie mówiąc o tym, że wszystko ci akowcy i ci z WRN-em co, to wszystko poszło do więzienia. Więc to był taki okres! Tak się wydaje, że wtedy właśnie, jak ten Gomułka jakoś z tej Moskwy tam przyjechał i wtedy była taka odwilż, że nareszcie jakieś będzie lepsze, że w tej Polsce się coś zmieni na lepsze. No i właśnie wtedy zaczęły się tam ta niby współpraca, ta wymiana doświadczeń, jak to się nazywało, i wyjazdy do tego Związku Radzieckiego. Wszyscy żeśmy tak troszkę odetchnęli, że trochę będzie lepiej. No okazało się, że to na krótko, bo później jemu tam odbiło temu i przecież ten 1968 rocznik. Ale w każdym razie tak, te kilka lat to były tego. I wtedy się zdecydowałam właśnie na tą pracę. Potrzebowali do TPPR-u, już odetchnęłam. Dosyć miałam już tej fizycznej pracy, zarywanych nocy, bo to przeważnie dzieci położyłam dopiero i tu nieraz do pierwszej, do drugiej tam coś jeszcze stukałam.
    </section>
    <section>
        <time>40886</time>Jeszcze w tym środkowym pokoju, żeby ludziom nie przeszkadzać, bo to spali, a ja tam wiecznie coś majstrowałam na tych maszynach. No i tak, że ten okres... Później właśnie poszłam do tego i taki kontakt z tymi ludźmi! Bo to strasznie dużo tych kandydatów wszystko przychodziło i te pierwsze takie zwłaszcza te wycieczki. To co opowiadałam już, jak to pojechaliśmy i ci górnicy co, jak to witali. No w każdym razie ten okres pamiętam i tak sobie to jakoś ustawiłam... Jeszcze tutaj za chwilę może tam przyniosę później, jak to ocenione była ta moja praca. Że jakieś koło siebie stworzyłam takie otoczenie ludzi, którzy w ogóle nie byli partyjni i wśród nauczycieli bardzo dużo, bo to ze szkołami był kontakt w związku z tymi uroczystościami, tymi laureatami piosenki radzieckiej i recytatorskie takie te. Ale wybierałam przeważnie takich ludzi, którzy myślą tak, jak ja. Co innego jak otoczenie. I z zakładów pracy to samo. Jak tam wiedziałam, że gdzieś ktoś pracuje, a też zasługuje na to, żeby pojechał gdzieś, to mu dorabiałam tą twarz aktywisty tego TPPR-u.
    </section>
    <section>
        <time>40986</time>Miałam pieczątki, byłam władna. I tak zrobiło się koło mnie, że po prostu to był taki jeden mój klub, który później... Na początku to nie było tego klubu. Później taki dyrektor dużej huty istniejącej do dzisiaj, Huta Cedler, on został mianowany niby przewodniczącym tego TPPR-u. Urządzał nam piękny klub, bo to wszystko było za fundusze huty. No i ten klub był taki, pianino, wszystko. Przyjeżdżali ludzie z tych wycieczek, no to opowiadali. Każdy jakie tam miał przeżycia z tymi, każdy jakieś ciekawe. No w każdym razie powiem, że ja byłam tak głodna tego spotkania z tym społeczeństwem! Tyle się nasłuchałam w obozie, jak to oni tam opowiadali, jak to trzeba żeby żyć, to siedzieć w więzieniu. Że bardzo byłam ciekawa tego kontaktu z taką ludnością. I to, co powiedziałam, że wszędzie mnie spotykało... Jeszcze ten mój numer, numer ten obozowy, to po prostu... Na początku sobie nie zdawałam z tego sprawy, że w ogóle nie miałam spokoju. Byłam tam jakąś ikoną dla tego społeczeństwa, że ten numer posiadałam. I wszędzie mnie tam usadzali, gościli. I jeszcze taki zwyczaj, to mówiłam, że tam kobiety też proszą do tańca i z kobietami się tańczy.
    </section>
    <section>
        <time>41084</time>Już miałam przesyt tego wszystkiego, że w końcu w ogóle, żeby nie ujawniać tego numeru to nosiłam nawet w lecie z długim rękawem bluzki. Żeby po prostu nie ujawniać tego. I tutaj w mieście stworzyłam tak koło siebie taką opinię, że wszyscy chodzili odetchnąć do mnie do klubu. Bo tak: troszkę było muzyczki. Później żeśmy już zapraszali, bo to był ten Okudżawa, był wysocki. Już tych artystów tu można było też zapraszać do klubu. Z Krakowa, pamiętam też, Barszczewska przyjeżdżała, aktorzy tacy. I myśmy też robili... Aha, powstał ten dom, to chyba się nazywał Dom Kultury Radzieckiej w Warszawie. Tośmy sobie tam wycieczki robili, ale pojechaliśmy niby do Domu Kultury Radzieckiej, a chodziliśmy do Teatru Wielkiego, mieszkaliśmy w Monopolu, bo wszystko było na konto huty, bo TPPR nie miał pieniędzy! Niby tam jakieś składki były, ale to wszystko było... Tak że ten. Zawsze też dobierałam takie sobie towarzystwo, żeśmy mogli się bawić i przy okazji właśnie to żeśmy zwiedzali wszystkie te obiekty i zawsze w Teatrze Wielkim albo byliśmy, albo na tych wszystkich przedstawieniach.
    </section>
    <section>
        <time>41185</time>I powiem tak jakoś to mi... Jakąś taką byłam kontaktową, że nawet... No czasem tylko to, ten głupi, ostatni sekretarz, co był... Nie ostatni, później tacy byli jeszcze, ale przez dosyć długi okres ten Gurgul – oj to był taki, prześladował nas, że już w końcu... A jeszcze był najbardziej aktywne koło to było lekarskie takie. Tam miałam taką, no moja zresztą najlepsza przyjaciółka, ona była dentystką. Ale ona robiła takie niby: przyjaźń tam polsko-gruzińska albo tam jakaś radziecka. Robiła wtedy ze swojej kieszeni jakieś takie przyjątko, bo to koledzy byli z tych przychodni różnych. I takie poezje wtedy tej Achmatowej czy Puszkina, albo referaty „Puszkin a Mickiewicz”, a takie wszystko pod, mówi niby... Ale to miałam tłumaczenie, to jest taka prawdziwa niby przyjaźń polsko-radziecka. I jak jeździliśmy na te wycieczki, to też tak, jak już opowiadałam, że pisałam tam na zakłady tym moim, że to są aktywiści, żeby im dofinansowali. Dzięki temu w takim dosyć przyjemnym gronie wszędzie żeśmy zwiedzali w tych małych grupach.
    </section>
    <section>
        <time>41287</time>I tutaj... Powiem tak, i później już zaczęło się z tą „Solidarnością”. Mój zakład... Aha, bo ja brałam... Bo ponieważ najpierw to niby się tam zgodziłam, że za te wycieczki i, nie wiem, tam minimalne jakieś wynagrodzenie. Później jak mąż umarł, to potrzebowałam już pieniędzy do życia. Więc miałam etaty w różnych zakładach. I ostatni zakład to był Zakład Projektowy Witrocelmarz i tam zapisałam się do tej „Solidarności” już. No ale to zaraz tam później... No i co? Ten okres tu pamiętam Zagłębie... Ja nie wiem, bo tak teraz sądzą tego Jaruzelskiego bardzo ostro i jeszcze tam wyroki dają, a mnie się wydaje, że z tego co tutaj w odczuciu, co było u nas, to mnie się wydaje, że się dobrze tak stało, że taka była reakcja. Bo tu było tak, że brat przeciwko bratu! Mnie się wydaj, że byłaby wojna domowa, bo tu naprawdę w tym towarzystwie, i u nas nieraz w domu... Ja to tam odważnie zawsze za tym, no bo jedni za Wałęsą, a ci wiadomo.
    </section>
    <section>
        <time>41378</time>Ale że jakby nie było tego stanu wojennego, to mnie się wydaje, że by się tutaj Polacy między sobą pozabijali. Że to nie jest taka... Po prostu rozgrzeszam, bo w jakimś sensie, że to jest może mniejsze zło było. Takie jest moje odczucie, że sama byłam w tym towarzystwie nieraz. A co tam mówić, jak to było tam na forum były. No mówię, straszne te czasy. Piotrusia to nie było na świecie jeszcze, ale Tomek już się urodził. To już nie wiem, jak to opowiadałam, czy to opowiadałam o tym moim wnuku. To wszystko słuchał, jak to, że ten stan wojenny. Aha, nie wiem, czy to o tym moim wnuku już tu pani opowiadałam, jak miał czapkę. Mój bratanek wrócił z wojska i miał prawdziwą czapkę wojskową. I ofiarował. Ponieważ mój wnuk od dziecka marzył zawsze, że będzie żołnierzem, więc był taki dumny, że dostał tą czapkę, że do piaskownicy, która tu koło domu była, piękna piaskownica dla dzieci, to wychodził w tej czapce się zawsze prezentował jako ten. I później ten stan wojenny przyszedł, no to ja mówię: Już Tomuś nie możesz, bo to nie wiadomo co będzie! Tu wojskowi bez przerwy spacerowali z tymi karabinami.
    </section>
    <section>
        <time>41476</time>I ja mówię: <span style="font-style: italic;">Nie możesz iść, bo teraz nie wolno, bo to stan wojenny.</span> A on to nie bardzo wiedział. Zaraz, bo on jest 1978 rok. No to przecież ile miał? Ze 3 latka. <span style="font-weight: bold;"> 3 latka.</span> I tutaj właśnie znajomy, który do nas przychodził i nie mogliśmy go... A on nic tylko ciągle płakał o tą, że nie może w wojskowej tej czapce. I wysłuchał to tam znajomy jeden, a taki był dowcipniś. No on też zawsze jak telefon zadzwonił, Tomek, to zawsze do telefonu biegł. I zadzwonił ten znajomy i mówi: <span style="font-style: italic;">Kto to mówi? A słuchajcie żołnierzu. Wy macie czapkę zdaje się wojskową. – Tak, mam. – No to pójdziecie do wojska. – Ale ja jestem mały. – A matkę macie? – Mam. – No to z matką do wojska!</span> Jutro – to powiedział, gdzie się ma zgłosić do tego. My siedzimy tam w kuchni, a on wchodził: <span style="font-style: italic;">Mamo, wojsko zadzwoniło. Jutro idziesz ze mną do wojska. </span>Myśmy tam, kto to dzwonił?! Później żeśmy się tam domyśleli. Tak się w końcu przestraszył, że już przestał z tą czapką defilować, ale ciągle tylko to właśnie mu było w głowie. Były wakacje, ja go zabrałam, pojechaliśmy do Spały.
    </section>
    <section>
        <time>41578</time>I tam na okrągło co z Warszawy było jakieś towarzystwo i miejscowe przy stole. I on przychodził, ale on też taki był niejadek. No ale mu mówię: <span style="font-style: italic;">Musisz się grzecznie zachować, bo te ludzie cię nie znają. Jak ci coś naleję do tego, to masz zjeść, być grzeczny.</span> No, a i ten pan tam przy stole opowiada, że tutaj niedaleko jest w lesie zrobiony dom wybudowany dla Gierka. I tutaj Gierek na grzyby przyjeżdża. Tam nadal ten ośrodek jest jeszcze i jak chcecie... My mówimy: <span style="font-style: italic;">Niemożliwe! – Tak! </span>– mówi. No tam przesadza, ale mówi tak: <span style="font-style: italic;">Tam nawet grzyby posiali. Posadzili grzybnię, żeby Stasia Gierkowa mogła te grzyby zbierać.</span> A myśmy tak... To wszystko żeśmy tak rozmawiali. Ta pani z Warszawy: <span style="font-style: italic;">Och, to bardzo chętnie zobaczymy, bo to wszyscy tak przeciwko tej komunie, temu Gierkowi. Czy pan nas zawiezie? </span>On był samochodem z żoną. Mówi: <span style="font-style: italic;">No tak.</span> No i mówi: <span style="font-style: italic;">To jutro pojedziemy po śniadaniu. </span>No to zabraliśmy, ja Tomusia, no bo tylko sama, i ta pani z Warszawy i to małżeństwo. Pojechaliśmy do tego lasu, tam rzeczywiście jest tam zagrodzony teren, taki piękny. A Tomek wsiada w te. I stoją tam żołnierze, a Tomek tak podbiega i mówi:
    </section>
    <section>
        <time>41678</time><span style="font-style: italic;">To tutaj mieszkali te złodzieje, ci bandyci! </span>Ci żołnierze... Myśmy się prędko zwinęli zanim się tam raban. Jako dziecko już tam wszystko wysłuchał i tylko właśnie kłopot był zawsze z tym stanem wojennym z nim. Bo ja już nie pracowałam, córka do pracy, a ja się nim opiekowałam. Gdzie się tylko ruszyłam... Poszliśmy do księgarni, a on tylko idzie, a widział tu tych żołnierzy, że chodzą z karabinami zawsze koło domu. A tam przyszli już po cywilu do księgarni, tam ludzie stali. Nie księgarnia, tylko takie artykuły piśmienne, przyszli se tam coś kupić. A on idzie, patrzy, a tu ci żołnierze stoją. I doszedł do nich, mówi: <span style="font-style: italic;">Zołnieze, a gdzie macie karabiny? Macie z karabinami chodzić! </span>Znowu się cały sklep śmieje z tego. Żołnierze się tłumaczyli, że przyszli tu po papier listowy! Że bez karabinów. I takie te wojenne. W każdym razie pierwsze pamiętam, to było coś okropnego, jak usłyszeliśmy ten stan wojenny. To było prawie po Barbary imieninach i zaległa rodzina, znaczy siostra męża Basi, lekarka, bo z Jastrzębia Zdroju, przyjechali na te imieniny.
    </section>
    <section>
        <time>41773</time>I to było właśnie w sobotę w nocy, a tutaj, jak to wiadomo, już nie ma tego „Poranku”. Wiemy, że stan wojenny i tamci do tego Jastrzębia mają jechać z powrotem. My już się żegnamy, jak na wojnę. Wojna, wojna, stan wojenny! Koce, wszystko żeśmy im dali. Nie wiemy, czy dojadą, a tam dzieci zostawili w tym Jastrzębiu. Tak żeśmy się, no strasznie tak już, zwłaszcza ci, którzy wojnę przeżyli. Boże kochany! Nie wiedzieliśmy, co to będzie! Tamci, nie mieliśmy kontaktu. Tamci dojechali czy nie dojechali? Czy ich zamknęli? Tamci znowu u sąsiadów te dzieci zostawili. I ten mówi, że oni tam zaangażowani. Kto wie czy nie przyszli aresztować tych?! A te dzieci u tych... Cośmy wtedy przeżyli! Ale tak żeśmy się jakoś umówili, że jakoś tą drogą tą wiadomość żeśmy dostali, bo przecież telefony odcięte, wszystko było. No żeśmy wiedzieli, że tak, mówi Olaf tak szczęśliwie, neurolog, jego siostra. Tak że szczęśliwie żeśmy dostali. Mówię, no Boże dobrze, że to się tak skończyło jak się skończyło. Mnie się wydaje, że nie było tak... Takie jest moje myślenie i tak mi się wydaje, że znowu nie powinni tego Jaruzelskiego tak już gnębić, męczyć. Już mu dać święty spokój, niech umrze w spokoju. Tym bardziej, że też przecież i walczył w tej 2 Armii, jaki tam...
    </section>
    <section>
        <time>41871</time>Ja mówię, że to są takie niepotrzebne. Powinno się krzyżyk postawić na tym wszystkim i o przyszłości Polski, o tym, żeby jakoś o ten dobrobyt zadbać, a nie rozpatrywać wiecznie, nie roz... tych ran ciągle nie... Teraz już taki na przykład pan Niesiołowski. No wielki tam jest ten. No właściwie siedział za to, że zburzył... Był w tej ekipie, co chcieli zburzyć pomnik Lenina w Poroninie. No więc mówię, co to znowu za bohaterstwo? W porównaniu do tego co myśmy przeżyli, i obozy, i tam konspirację, a tu teraz co czasem... Zresztą teraz jest tak, jak Piłsudski mówił po wojnie, że gdyby miał tyle legionistów, co było po wojnie tych, chcieli przywileje mieć! Bo mieli przywileje, mogli mieć tam sprzedaż tytoniu, monopole, takie różne. Zresztą renty też mieli legioniści. To Piłsudski mówił, że tyle było tych legionistów po wojnie, że gdyby miał taką armię, toby nawet Moskwę zdobył! To tak samo u nas się po tym okresie też działo. Byle co ktoś zrobił, a wielki bohater! A co to było w porównaniu do tych? Bardzo mi żal tych ludzi, co tam rzeczywiście w Związku Radzieckim, co oni tam cierpieli w tych obozach.
    </section>
    <section>
        <time>41978</time>To tak. Ale tutaj to bym tak... A teraz to IPN i to wszystko... Mnie się wydaje, że to wszystko to jest nieprawidłowość. Nie powinno tak być. Nie odświeżać już tych ran. I zresztą nie bardzo sprawiedliwie, bo teraz więcej się wierzy ubekom. Ci co pisali te historie, te niby zeznania. Nieraz ludzie zupełnie niewinni są oskarżani o to. Tak że no nie wiem, według mnie to źle się dzieje pod tym. Nie dlatego, że jestem obrońcą, bo bardzo dużo krzywd też ze strony tych komunistów doznałam. I nie miałam żadnej pomocy, i tyle musiałam sama własnymi rękami i ciężką pracą po wojnie to, żeby ten jakoś dom na poziomie postawić i pracować. Ale wydaje mi się, że to wszystko jest niepotrzebnie. A to co już ostatnio się dzieje, to dobrze, żeby zapomnieć, brać się do roboty i robić wszystko, żeby nam było i młodzieży przede wszystkim lepiej.
    </section>
    <section>
        <time>42069</time>Bo bardzo ubolewam nad tym właśnie dzisiejszą pozycją młodzieży. Że jak ciężko jest w ogóle cokolwiek zdobyć. I to mieszkanie, i jakieś ustabilizowane życie. Jeszcze sobie nie wyobrażam, jak to dalej będzie! Bo teraz jeszcze, jeszcze są jak u nas, w naszym rejonie, są ci górnicy, którzy mają jakieś emerytury duże. Jesteśmy jeszcze my, więźniowie, którzy jeszcze mają te dodatki wojenne. A jak to teraz przyjdzie z tych emeryturek, jak teraz po 800, po 1000 zł w tych marketach pracują? I jak to? Z czego oni mają sobie stworzyć to życie, to młode pokolenie? Ubolewam nad tym bardzo. Bardzo lubię młodzież i bardzo przebywam, lubię w otoczeniu właśnie młodych przebywać. Nie wyobrażam sobie, żebym poszła do domu starców i żyła tylko ze starcami i żeby mi opowiadali tylko o tych chorobach. Do dzisiaj się staram żyć i z tymi młodymi, i żyć na bieżąco. I krytykować to, co jest do krytyki. I nawet jestem dosyć schorowana, nie mam już prawie nic normalnie funkcjonujących organów, ale jakoś nie daję się temu życiu. Jeszcze chciałabym tylko dokonać tego, co już powiedziałam, to znaczy wykrycia tego obozu i pamięci tych, którzy życie stracili na odzyskanie wolności.
    </section>
    <section>
        <time>42185</time><span style="font-weight: bold;">Wracając jeszcze do tych „pociągów przyjaźni”, ponieważ to jest rzecz obca dla mojego pokolenia, którędy wiodły trasy? Co państwo zwiedzali? </span>Tak. Jeśli chodzi o „pociągi przyjaźni”, to przeważnie były takie drogi tak: Mińsk i nadbałtyckie te wszystkie republiki z Leningradem albo czasem Moskwa, Leningrad. Bo to różne trasy były, ale przeważnie... Tam nie było tak, że które republiki. Tylko tam, gdzie były udostępnione dla turystów. Bo były rejony i republiki, gdzie nie był przygotowany teren. Znaczy i ludność musiała być przygotowana do tego, że nie wolno się było kontaktować. Musiała być uświadomiona. Z innostrańcami nie wolno się było... Z cudzoziemcami nie wolno było mieć żadnych kontaktów. To dlatego już były wybrane i wykształcona tamta ludność, że wiadomo... No nie pewno nawet i do więzienia jakby ich tam spotkać.
    </section>
    <section>
        <time>42266</time>Nie wiem, czy opowiadałam, bo to tutaj ten nieżyjący już mój sąsiad malował, plastyk to był. On był nawet, się nazywał, sąsiad, prezes plastyków. U nas wtedy w Zagłębiu była wtedy taka silna grupa pod wezwaniem, ci plastycy wszyscy byli i takie te plenery urządzali. I też jeździli do Związku Radzieckiego w ramach pleneru. I pojechał tam ze swoimi tymi do tych zakaukaskich tu też tych republik. No jak to plastycy, ich nie interesują jakieś tam wysokie budynki, tylko zaułki jakieś tam co malowali. No i ten Gienek gdzieś tam malował jakiś taki zaułk, w zaułku malował, te swoje sztalugi tam rozłożył. A tutaj przyszli, poobserwowali go i poszli zameldować, że szpieg. Tutaj przychodzi i takie biedne dzielnice tutaj maluje. Zamiast iść wieżowce opowiadać, malować takie piękne miasto, to on takie zaułki. I aresztowali go! Aresztowali i odstawili do Kijowa gdzieś. No i szczęście, że plastycy tu już z Ukrainy przyjeżdżali w ramach wymiany i tam minister... Oni się powołał, ten Gienek, że tu... Mówi: <span style="font-style: italic;">Przecież tu są plastycy! </span>To chodzi o to... Bo ci nawet nie zrozumieli, tylko uwierzyli, że szpieg!
    </section>
    <section>
        <time>42366</time>No i ten minister dopiero wezwał tych plastyków, którzy tu do Polski na plenery i go zwolnili. Takie paradoksy były wtedy. On był w ogóle taki w sile wieku, 50 lat miał, ale taki był też patriota był też wielki sosnowiecki. Różne takie imprezy fajne urządzał. I na przykład pojechał, jak to... To takie śmieszności opowiem. No też pierwszą wycieczkę to pojechał. W ogóle miał wielkie powodzenie u pań! Jak to taki no. To wszędzie go te dziewczyny z kultury... No i pojechał do tego. Tośmy byli w Odessie wtedy. I chodziliśmy nad to może, a wieczorem były tam te jego takie przyjaciółki no i Gienek, żeby razem tam wieczorem gdzieś iść. No ale on nie, żona go zamyka na tego w pokoju. Tak się chciał tam od nich już oderwać. Już tam posprzedawały te babki, każdy tam coś na handel zabrał. No i mówią:<span style="font-style: italic;"> Co by tu kupić? Co by tu kupić? Co by się tu najlepiej opłaciło? </span>I Gienek przychodzi i mówi tak: <span style="font-style: italic;">Ja wam poradzę co. Jest tu taki jeden sklep, co sprzedaje prasowany puch. Puch taki jak pierze. </span>I mówi: <span style="font-style: italic;">To jest tak: kilo, ale w tym kilo tak jest to sprasowane, że to jest 10 kilo puchu w tym.</span>
    </section>
    <section>
        <time>42469</time>No i te: <span style="font-style: italic;">Gdzie?</span> Wszystko tam wytłumaczył za tego. Na kolację schodzimy, a tu mówi: Pani Mario, bo tu puch! A już się nic... Bo nie! Nawet w ogóle nie widziałam, że to, że się dowiedziały że. No i wszystkie zmówiły się na tego. Na drugi ten pojechały, tam im powiedział, na której to ulicy, a to nie ma żadnego puchu. Później... I mówię, że taki sobie właśnie, taki był dowcipniś. Przychodzą się do ? (23; 00:05:48), skarżą. Ja mówię: No wie pani, to Chmiel nam tak powiedział Gienek, że tak było. A ja mówię: No żebyście mi od razu powiedziały, że to Gienek, to bym wam powiedziała, że to jest nieprawda. A tak to wszystkie się na ten puch nacięły. Nie wiem, czy opowiadałam też, jak to pierwszy raz nie kupiłam pierścionka radzieckiego? <span style="font-weight: bold;"> Tak. </span>No to później to już właśnie ten pierścionek musiał być obowiązkowy, żeby go wozić. A jeśli chodzi o takie wybrane, bo to „pociągi przyjaźni” to były przeważnie tak, to jechali: z komitetu jechał jakiś sekretarz i oni tam się kontaktowali tam w mieście z tym komitetem i takie było oficjalne. To ja tam podczas tych swoich wędrówek chyba tylko dwa razy byłam w tym „pociągu przyjaźni”, a organizowaliśmy takie grupy małe, 30-osobowe.
    </section>
    <section>
        <time>42565</time>I wtedy były zupełnie inne też trasy. Tak na przykład były te: Azja Mniejsza, republiki azjatyckie, był Bajkał i staraliśmy się... No tym bardziej, że miałam w tym „Orbisie” też już tą kumpelkę, którzy przychodzili na te moje wieczory. Bo nikt tam nie mówił, że idzie do TPPR-u, tylko że idzie do Marii albo idzie do Marysi. I tam w ogóle było zlot tego naszego całego towarzystwa i taka przyjaźń sosnowiecka była! Nawet jak odchodziłam to tu mam wywiad w 1979 roku z tą dziennikarką i ona właśnie pisze, że to idzie się jak do pani Marii, do Marysi, a tutaj im braknie tych kontaktów. Takie grupy no to już, tak starałam się, że przynajmniej połowa, bo musiało tam być trochę takich też komitetowych. Ale brałam tych takich „lewych”, co były te aktywistki TPPR-u i wtedy to żeśmy takie fajne, bo w 30 osobach, to przeważnie wypoczynkowe takie Soczi wtedy. No to już było takie 2 tygodnie, tylko się siedziało tam na plaży i tylko tam zwiedzało się. Czy jak w Jałcie no to tam jechaliśmy do tego, gdzie się podpisywało tam jałtańską umowę, takie te codzienne. Tylko właśnie to, że strasznie było, znaczy dla mnie tak mi żal było tych ludzi, że nie wolno im było się kontaktować.
    </section>
    <section>
        <time>42667</time>I oni przywykli, uważali, że to zupełnie tak musi być. Nie wolno i już.<span style="font-weight: bold;"> A jak wyglądało przekraczanie granicy? </span>No! Różnie to było, bo mówię że, to już chyba opowiadałam, że w takich sklepach, gdzie sprzedawali luksusowe te pierścionki z brylantami, to robili zdjęcia tym, którzy kupowali. I później na granicy to była, no to zdjęcie nie było bardzo wyraźne, ale wiadomo było... Później ta moja taka Lunia, ta dentystka, ta taka niby aktywistka coś tam urządzała, to ona właśnie kupiła taki pierścionek i to zapłaciła, bo to no chyba było w ramach 100 rubli, że była ta wymiana. A jak kupił ktoś pierścionek za 700 rubli no to już był podejrzany. I tak było, że już na granicy robili zdjęcie i jak była mała grupa, no to nawet nie trudno było taką rozpoznać. Ale jak to było w „pociągu przyjaźni”, to taką odszukać to przynajmniej z 10 takich podobnych do tej na zdjęciu. To wszystkich wzięli już na osobistą, a później to już tak stosowali, że jak już wiedzieli, stwierdzili, że to ta osoba, nie miała przy sobie... Bo ludzie połykali te pierścionki.
    </section>
    <section>
        <time>42762</time>I tam trzymali w klinice. Bo nawet tu niedawno się pytałam o jednej takiej, której wiedziałam. Bo ja udawałam, że tam nie wiem, ale nie chciałam komu opinii psuć, bo to w komitecie jakby się dowiedzieli... No to jak nie było zawiadomienia do „Orbisu” czy tego, a nie zawsze było... To niedawno się dowiedziałam od fryzjerki nawet, bo od nich tam właśnie była taka jedna i ją zatrzymali, i była w klinice, bo czekali żeby się opróżniła. I miała opróżnienie, ale ten pierścionek na razie się gdzieś zatrzymał. I dopiero wróciła. I nie wykryli od niej tego. To trzymali po tygodniu nieraz w tej klinice, bo jak już tak mieli pewność... <span style="font-weight: bold;">Jeszcze tam w Rosji?</span> Tak, tam, w Rosji. Takie były. Bo ludzie tak ryzykowali niektórzy. Zawsze odradzałam, no ale to już było poza mną. Już każdy to na własny rachunek sobie robił jak chciał. Ale też dużo dolarami handlowali. To też jak złapali... No bo się bardzo opłaciło, bo ten dolar u nich półtora rubla coś był, a tu u nas to przecież była szalona różnica. 15 złotych to był rubel, już nie pamiętam. Też był wysoko ten rubel. Tak, bo chyba 10 rubli, już nie pamiętam, ale dość wysoko, ale dolary jeszcze... Znowu tam tanio i się tu opłacało.
    </section>
    <section>
        <time>42857</time>Ale jak złapali, udowodnili, że ktoś już handlował tymi dolarami to już paszport zabrali i już nie mógł przekraczać granicy nigdzie, do żadnego państwa do tego obozu socjalistycznego. Też takich było parę osób. No bo wtedy z tych... Paszporty zawsze oddawało się do Milicji, nie trzymało się w domu. Tylko skończyła się ten wyjazd i w ciągu tam dwóch tygodni trzeba było na Milicję te paszporty oddawać. No i tak. A tak to na ogół tak tamta ludność taka cywilna, no to oni bardzo byli spragnieni tacy. Oni też nie mieli kontaktu. To były pierwsze kontakty, no tak z... Wy Europa, wy Europa – że myśmy dla nich byli Europa. I byli bardzo tak ciekawi tych kontaktów, ale tak właśnie wystraszeni, jak opowiadałam, ten co za nami jeden tak wędrował żołnierz, co w Polsce walczył. I na każdym tym kroku to tak było, ale nie, nie zdziałni, no to oni nie wolno się było kontaktować. I tak mi, mnie osobiście to tak żal było tego narodu, że w takim właśnie oni zawsze, jeszcze tym bardziej... No ojciec mój był też, ponieważ na tej Ukrainie pracował, tak z sentymentem. Chociaż Polacy raczej, ze względu na wspólne tam te uwarunkowania, Lwów i tak dalej, to nie bardzo przyjaźnie ustosunkowani do Ukraińców.
    </section>
    <section>
        <time>42965</time>Ale myśmy tam też nie byli aniołkami i tą historię, żeby to wszystko wyłożyć, też by trzeba było zapomnieć, bo i z jednej, i z drugiej strony były te. A tutaj mam taką nawet książkę, jak Gall Anonim pisał, więc go nie można posądzić chyba o nieprawdę, a pisał, że jak Polacy... Że pierwsi Pola... Ukraińcy, Ukraińcy sobie tam siedzieli, rybki łowili, byli bardzo spokojnym narodem i pierwsi w tym to Polacy na nich napadli. I że to wcale nieprawda, że to ze wschodu, ale że więcej było w tamtym czasie, jak właśnie Gall pisał, że więcej Polacy tam tłamsili i tych Ukraińców tak do tego. A ja, mnie tylko, że naprawdę Ukraińcy to jest dzielny naród. Też to teraz tam u nich się, tak jak u nas, uładzi, ale z tego, co w obozie, to że odważny naród był. Tak jak Jugosłowianki. Że one na przykład jak w obozie, to tak szły nieraz i na śmierć i za tego, ale one tak nigdy... Znaczy stawiały opór. I Ukrainki też tak jakoś odważne były, że wspólnie w grupie, że tak o swoją grupę dbały i odważnie tak w stosunku do Niemców.
    </section>
    <section>
        <time>43067</time>Ja osobiście taką odnoszę z kontaktów tych z Ukrainy. I pamiętam tak, pierwsze myśmy same nie wiedziały, no bo jak już tak u nas już z tą „Solidarnością” się, to tamte nawet pilotki to żadna tam z Rosji to nie zapytała. Chociaż wiedzieli już co w Polsce się dzieje, że tak jest ta „Solidarność”, ale w ogóle. A te, to jak żeśmy już tu wracali z Kijowa – to chyba moja ostatnia wycieczka – to nic, tylko się te pilotki od razu: <span style="font-style: italic;">No co tam? Jak tam? Walczycie? Co tam z nimi?! Co robicie? </span>Tak że wydaje mi się, że taki mniej stłamszony naród to był, bo oni też właściwie strach. Bo u nich to tak przecież było, że... Zawsze żeśmy się śmiali, że tam jak car jakiś pomógł jakiejś republice czy tam tej pozakaukaskiej, no to jak przyszedł, pomógł, to już został! Już nigdy nie... I mówimy tak, a nasz Sobieski poszedł pod Wiedeń, pomógł i też mój Austrię zabrać. Dlaczego nie zabrał? A u nich to w ten sposób wszędzie powstawały te republiki, że niby tam o pomoc od napaści tam wywalczyli, ale jak już przyszli, to zajęli i nową tą republikę mieli na swoich.
    </section>
    <section>
        <time>43153</time>Co tam dalej będzie zobaczymy. <span style="font-weight: bold;">A jak pani wspomina pobyt na Syberii?</span> MOj, to było... Troszkę to tak było z tą Syberią, żeśmy lecieli z Azji i ten Bajkał. Bo to o tym Bajkale taki właśnie piękny! I mówię tam przyjechaliśmy, byliśmy tak zmęczeni, bo była różnica 8 godzin między tym pobytem... To była długa wycieczka, miesięczna i byliśmy w tych republikach tutaj azjatyckich, później żeśmy tam lecieli. No tam to bardzo! Bo to tam... Przede wszystkim to bardzo dużo Polaków tam jest, było takich. I wszystkie domy, no bardzo malowniczy! Bo ten Bajkał to przecież jak morze! Nad tym Bajkałem to wszystkie te domy na niebiesko tak malowane i tam właśnie mieliśmy te kontakty z osadnikami tego polskiego pochodzenia. Takie to bardzo było serdeczne. Jeździliśmy po tym Bajkale. Z tym że tam oni niby bardzo dobrze zarabiali, tylko u nas co niektórzy ci uczestnicy wycieczki to o tym wiedzieli. Że na przykład kupili towar gdzieś tutaj na południu albo gdzieś tutaj w Kijowie – rosyjski towar – i tam jechali, a tam było 100% drożej to sprzedali.
    </section>
    <section>
        <time>43255</time>Tam było bardzo słabe zaopatrzenie takich artykułów przemysłowych. Niby mieli te zarobki dużo większe, nie wiem, bo tam ciężka też praca była i klimat taki, ale ceny były właśnie niewspółmierne do tych tutaj. I że ci nasi, niektórzy tacy, jak to Polacy, wszystko tam powąchają. Ja mówię: <span style="font-style: italic;">Co oni tak,</span> – jak pierwszy raz tam byłam – <span style="font-style: italic;">co oni tak wykupują? Do</span> Polski takie te ruskie, nie wiem, co kupowali, czapki, nie czapki, różne takie rzeczy z ubrania. Myślałam, że cholera do tej Polski. A tu się okazuje, że wszystko tam wiedzieli, już wieźli tam na ten Sybir, bo tam wszystko było dużo drożej. Ale bardzo przyjemnie, no tam bardzo! Pamiętam, tam mieliśmy uraczyć, bo tam tylko te rybne i te ryby takie, to wszystko to świeżutkie. I tak nas tam częstowali. No i w tych domach tam zapraszali. I tak jakoś tam było tak na luzie, to pamiętam. Zresztą miałam kontakty długie z Nowosybirska. Polska, która przyjechała tutaj. Mam tu też jej list. Ona przyjechała tu w delegacji jako... Ona była, jak się to nazywa? Jakieś Towarzystwo Żeglugi Śródziemnomorskiej. Była jakąś przewodniczącą w Nowosybirsku i jak też żeśmy się zapoznały.
    </section>
    <section>
        <time>43353</time>I tutaj przyjechali do Katowic, ona przyjechała. I do Sosnowca tu przyjechali coś zwiedzać też. No i tamci z Katowic tu do mnie zadzwonili, że tu taka przyjeżdża Zoja z Nowosybirska, uczona żeglugi śródziemnomorskiej i żeby tu spotkanie z nią zrobić, no i żeby pokazać jej, coś zainteresować. Nie wiem co to w tym Sosnowcu. Może ten Pomnik Czynu Rewolucyjnego czy coś takiego był, że chciała to zobaczyć. No ja jej tu, że miałam towarzyszyć. Więc ja tak: rosyjskiego tak pisać to w ogóle tych ich chrabąszczy nie bardzo, ale mówić to już się troszkę tak nauczyłam. I tak się starałam. Niby tu była ta nauczycielka języka rosyjskiego, która tam tłumaczka. No więc ja tam opowiadałam, po tym Sosnowcu, tam po parku, tu oprowadzam. I nieraz tak: chcemy coś powiedzieć po rosyjsku i ona mówi: <span style="font-style: italic;">Nie wiem, jak to przetłumaczyć. </span>Ja mówię: <span style="font-style: italic;">Boże, że tak nie można się dogadać. </span>I wszystko żeśmy gadały po tego, po rosyjsku. Ona w końcu nie wytrzymała, bo ta tłumaczyła coś mnie po polsku, co ona powiedziała. A ona w końcu mówi tak: <span style="font-style: italic;">Trudno, muszę się w końcu przyznać. Ja znam polski bardzo dobrze, ja jestem ze Lwowa. </span>Ale tam już była taka trochę zruszczona, już miała takie. Boże, my od razu...
    </section>
    <section>
        <time>43452</time>Co tu żeśmy mówiły po tym polsku? No i mówi tak:<span style="font-style: italic;"> Tak mi przypadłaś do gustu,</span> – do mnie – <span style="font-style: italic;">że chciałabym zagościć u ciebie. </span>No mówię: <span style="font-style: italic;">No to dobrze.</span> Ale nie wiem, czy ona z delegacją, no to tam porozumiała się, zadzwoniła, bo w hotelu w Katowicach gdzieś tam mieszkali, że tutaj tam spotkała jedną krajankę, tak mówiła, ze Lwowa, że zostanie. I została u mnie na noc. Jak mi to całe swoje dzieje opowiadała, jak wyjechała. I od tej pory żeśmy korespondowały. Jakie przepiękne listy! Mam je do dziś. Jak ta tęsknota. Ona później... I tak że, ile razy później jechałyśmy, nawet Basia co później jeździła z tymi grupami, to ona posyłała ruble dodatkowo na konto w tym mieście, gdzieśmy tam powiedzmy były. A myśmy z kolei, ja dawałam tak: jej na przykład czekolada wedlowska, ta z orzechami smakowała, jeszcze tam coś, nie pamiętam, z ubrania. To jak jechałam ja, to zabierałam i jej paczkę wysyłałam do Nowosybirska, a ona nam wydawała ruble i na poczcie tylko się szło i tam meldowało, że przesyłka ta jest w rublach. Ona tam przesyłała 50 rubli, ileś za tego. I takie różne. O, to czekanka. Czekanka to jest bardzo droga, bo to jest ręcznie robione.
    </section>
    <section>
        <time>43549</time>To jest od niej. I te czekanki mi takie przesyłała. I taki kontakt był przez tego. I tak pięknie. A mieszkała... To jak leciałam wtedy do... Mieliśmy postój w Nowosybirsku i jak nad Bajkał żeśmy tam lecieli i był postój, jak na samolot żeśmy czekali trzy godziny. Ja... Była godzina może jedenasta w nocy. Miałam jej telefon. Poszłam tam do budki i dzwonię: <span style="font-style: italic;">Zoja! Jestem w Nowosybirsku!</span> A ona mówi... I tam krzyczę do tego! Ona mówi: <span style="font-style: italic;">Cicho. – Dlaczego cicho? </span>Mówi: <span style="font-style: italic;">Słuchaj, przecież ja mieszkam w tym państwowym tym. Co sześciu lokatorów w jednym tym pomieszczeniu. </span>I mówi... A to było może gdzieś już koło północy. I mówię: <span style="font-style: italic;">Jezu, no to dlaczego nie możemy? – Cicho. Nie mogę, nie mogę głośno, bo mnie jutro przeskarżą.</span> I mówi tak: <span style="font-style: italic;">Postaram się przyjechać do ciebie. </span>Wziąć urlop i tam. Ale to było tam kilometrów, tak że w końcu nie udało jej się tam przyjechać. I tak długo żeśmy korespondowały i w końcu już pisze... Aha, później u nas był ten stan wojenny, to też mi tam przysyłała coś, kawior, żeby tak jakoś tu pomóc. I kto jechał z jej tych tam delegacji takich, no znakomitości nawet do Warszawy, to ona zawsze albo tu zahaczyć, albo żeby coś przysłać.
    </section>
    <section>
        <time>43653</time>No i w końcu pisze, że jest cała szczęśliwa, bo dostanie nareszcie mieszkanie takie osobne. Bo jak ona to opowiadała, później opisała mi, że sześciu tych, sześć pokoi, każdy ma po pokoju i wspólna kuchnia! No to co to za życie tak? I mówi: <span style="font-style: italic;">Nareszcie jestem Marysiu szczęśliwa, nareszcie dostanę to, będzie przeprowadzka. </span>A ona też miała z sercem. Młodsza była dużo ode mnie. I ostatni list. I więcej... I wtedy dostała pewno czy udaru, bo to na pewno chciała przenosić. Ona miała ten, jak opowiadała, księgozbiór okropny, i już nie przeprowadziła się chyba. Teraz tu ostatni list taki kiedyś jeszcze tu znalazłam, przeczytałam. No i tak mówię. I później... Nawet mi dała adres do syna, ale on gdzieś tam blisko tej chińskiej granicy, ale nie odpisał. No nie wiem. Nawet po rosyjsku, bo tam przez te nauczycielki żeśmy. I tak. I w każdym razie ja mam bardzo takie... Nie wiem, jak tam teraz ten naród się zmienił, ale wiem, że bardzo Polaków wszyscy kochali. W każdej republice, nawet i tej, gdzie tam w zakaukaskich tych różnych, to siedzą, bo tam taki zwyczaj wschodni, że właściciel siedzi przed sklepem i za tego:
    </section>
    <section>
        <time>43750</time><span style="font-style: italic;">A skąd wy? Z Polszy? </span>A już Stalin nie żył przecież, jak żeśmy jeździli, a on mówi: <span style="font-style: italic;">I Stalin was tu, pozwolił wam do nas przyjechać?! – Nie ma już Stalina! – Aha, zapomniałem.</span> I w ogóle takie wie pani. A tam no to przecież piękne te zabytki, wszystko tam u nich. No bardzo ciekawe to były. No w każdym razie szczęśliwa jestem, że zwiedziłam to i że tam poznałam. W każdym razie mam uznanie i troszeczkę żal mi tych ludzi, że oni tak żyją, jak żyją, że nie znają tej demokracji. Ale co zrobić. <span style="font-weight: bold;">Wspominała pani jeszcze o kulcie Stalina w Gruzji. </span>Tak. Właśnie o tym pomyślałam teraz niedawno, jak prezydent Kaczyński jeździ do tej Gruzji i jakoś ci Gruzini się zachowają. Bo przecież dla nich to był taki kult tam Stalina, że jak myśmy przyjechali tam do nich i robili te bankiety, bo oni nas bardzo serdecznie zawsze tam witali, no i jak to później toasty były wymienne, to... Bo tak, przede wszystkim nas to właśnie uderzyło, bo to już myśmy wiedzieli, że Stalin bandyta, że zamordował tyle ludzi, a tutaj przyjeżdżamy, w każdym autobusie portret Stalina.
    </section>
    <section>
        <time>43845</time>Wszędzie gdzie, na mieście też portrety, w sklepach! No i później bankiet, bo to zawsze jest tam na przywitanie wieczorek taki poznawczy. A tutaj toasty wznoszą. Mówi: <span style="font-style: italic;">No, to wy za Piłsudskiego, a my za Stalina.</span> I wszędzie, no i wozili nas nawet do tej miejscowości, gdzie Stalin się urodził. I taki kult straszny był i w ogóle sobie nie wyobrażam, jak to teraz... Jak się to zmieniło?! Przecież nie może prezydent jechać Kaczyński i zdrowie Stalina pić! Nie wiem, nie wyobrażam sobie, bo wiem, że całe Tbilisi to byli w ogóle zauroczeni Stalinem i dumni z tego, że Stalin się tu urodził. <span style="font-weight: bold;">A jak tam państwo, w ogóle chodzi o całą Rosję, jak państwu organizowano wieczory czy jakieś przyjęcia? </span>Znaczy takie oficjalne przyjęcia to mieliśmy wieczorek zawsze zapoznawczy i końcowy to już tylko pożegnalny z pilotem z danej miejscowości. A tak to mieliśmy trochę czasu wolnego poza tym, tośmy sobie... Myśmy mogli swobodnie chodzić po ulicach, wszędzie zwiedzać. Oczywiście turyści zagraniczni to co innego, bo mieli te dolarowe kluby, dolarowe te.
    </section>
    <section>
        <time>43944</time>Myśmy niestety nie mogli uczestniczyć tam, gdzie oni, bo nam tego było, znaczy nie było forsy na to, nie było dolarów. Ale tak na ogół no to... Na przykład białe noce. No to całą noc w Leningradzie chodzili, bo to dla nas przecież było... Białe noce były w Leningradzie i w Tallinie też, bo to na jednym równoleżniku. To żeśmy wędrowali całe noce, wszędzie oglądaliśmy. No zawsze jakieś towarzycho się tam dobrało i żeśmy tak. Nie było żadnych ograniczeń jeśli chodzi o turystów. Można było wszędzie spacerować, chodzić i to był właśnie urok. Też pamiętam Dzień Kobiet. Raz znowu było w tym, to w Tbilisi. To znowu tam tak uroczyście ten Dzień Kobiet. A ja to wtedy byłam z taką grupą profesorów z Instytutu Geologicznego, że prawie sami byli profesorowie i nas mała ta grupka. I tak to pamiętam. Tak tam uroczyście ten Dzień Kobiet! Były te, bo to wiosna tam jest na południu wcześniej. Te mimozy wszędzie i na ulicach pełno, całe naręcze tych kwiatów. I po prostu ci Gruzini, bo Gruzini to strasznie za białymi kobietami. Aha, i najelegantsi, oni, najelegantszej ubrani ci, tak jak w święto, te buty zawsze tak wypucowane do tego, to Gruzini.
    </section>
    <section>
        <time>44047</time>Ale te oczy ich to tylko strzelały za tymi blondynkami zwłaszcza, kobietami. I w ogóle oni się tak, że... Oni się tam nie bali żadnych etażowych, bo to etażowa to była taka, co pilnowali, tylko starali się za wszelką cenę, żeby do nas się dostać do pokoju. To w ogóle. Najpierw to tam nas ta pilotka ostrzegała. Oni, no to nieraz się tam przemocą gdzieś wdarli, bośmy się zamykali, żeby nie włazili, to nie chcieli wyjść! Tylko siedzieli. To my wołaliśmy: Etażowa, etażowa, żeby tam. Dzwoniliśmy po nią. Oni mówią: <span style="font-style: italic;">Ju, niech tu przyjdzie, to hhhhh,</span> że uduszą. No tylko strasznie byli tacy psy na te kobiety białe. Ale tak no to wszystko bardzo elegancko. Pamiętam ten dzień kobiet, no to byłyśmy po prostu obsypane tymi kwiatami. Całe pokoje były tymi. Tak uroczyście było to spędzane. To tak właśnie u tych. No kilka razy właśnie tam byłam w tej Gruzji, bo to jak o Soczi się też zawadzało, tośmy tam często jeździli. No i najprzyjemniejsze, no to zresztą były te wypoczynkowe. W ogóle przepiękne jednak te budowania, te dawne pałace! Na przykład w Soczi tam to przepiękne! Naprawdę jak przyjeżdżał człowiek do tej Warszawy, to się takie to wszystko mizerne takie.
    </section>
    <section>
        <time>44142</time>U nich to wszystko potężne takie, wysokie te budynki. I tak że mówimy: Boże, taka bidna ta Warszawa po tym wszystkim. Takie się to malutkie wydawało po tej. A u nich wszystko takie ogromne! Tylko jedyne co, że w ogóle firanek! Tak żeśmy jechali wieczorem, to w ani jednym oknie firanek nie było! Chyba to tam zakaz jest firanek, żeby tam NKWD czy tam ci, żeby mieli... Nie wiem jak teraz, czy są firanki. Zawsze okna wszędzie otwarte! Znaczy szyby, że widoczne co ludzie robią. To nas właśnie zadziwiało zawsze, że tak nie wolno było firanek. Nie wiem, czy taka moda czy... Ale przypuszczam, że po prostu nie wolno było, tylko żeby można było podglądać, co robili. To było właśnie u nich to tragiczne, że tam jeden był i no nic, cokolwiek za tego, to tak jak mówiłam, do Wilna żeśmy przyjechali, zadzwoniliśmy pod niewłaściwy numer, to ten musiał zaraz lecieć na policję zameldować, bo się bał, że powiedzą, że tu Polaki przyjechali, a on nie zameldował. To zamiast z nami rozmawiać, to poszedł na policję, że najpierw zameldował, że Polacy do niego przyszli. To jest takie, po prostu naszym rozumem było nie do ogarnięcia! Ale w takiej no niestety rzeczywistości żyła tam ludność, żeby żyć.
    </section>
    <section>
        <time>44241</time>Ale oni sobie... Powiem, że oni sobie tam w ogóle nie krzywdzili, że tam nie mają tego czy tamtego, jakiegoś luksusu! Tylko naród wesoły, śpiewał, tańczyli! Tylko im tam na patykach zagrać było, a oni już! Bawili się, tańczyli. Nie taki naród ponuraków, jak Polacy. Bo my chyba jesteśmy najbardziej ponurym narodem, bo gdziekolwiek byłam, to wszędzie jakoś na ulicy ludzie uśmiechnięci. A u nas? Wszędzie na dystans. Tak jakby... To zresztą nie moje zdanie, tylko tych, co tak podróżują po świecie, to mówią, że jesteśmy ponurym narodem. W każdym razie ja mam tam o tej nacji rosyjskiej, że taki przyjazny naród i niech tam cokolwiek piszą, ja wiem, że oni nam zazdroszczą i że nas kochają.
    </section>
</article>