<?xml version='1.0'?>
<article>
    <section>
        <time>0</time>Archiwum Historii Mówionej, relacja siostry Krystyny Kępińskiej, karmelitanki od krzyża, Spręcowo koło Olsztyna 11 i 12 maja 2007. Relację przeprowadziła Katarzyna Madoń-Mitzner. (1; 00:00:00) Krystyna Kępińska: Jak miałam cztery lata, już pamiętam co się działo,Katarzyna Madoń-Mitzner: No właśnie, to to wszystko ciekawe. Prosiłabym, żeby się Siostra na początek przedstawiła i powiedziała, gdzie i kiedy się urodziła.KK: Jestem siostra Krystyna Kępińska. Mam to samo imię w klasztorze, które miałam przed wstąpieniem, moje chrzestne imię - Stefania Kępińska. Urodziłam się w Suchej Górze, która wtedy była częścią Bytomia. To znaczy wtedy była po drugiej stronie granicy niemieckiej, nad samym... Teraz jest częścią Bytomia, dowiedziałam się. Wtedy Sucha Góra była tylko małą miejscowością, ale właściwie mieszkaliśmy tam, ojciec był kierownikiem szkoły. Ale urodziłam się właściwie w Tarnowskich Górach w szpitalu, bo jakieś tam komplikacje były, mamusia była w szpitalu. Potem, po kilku tygodniach, czy dniach po urodzeniu wróciłam do domu. Byłam ochrzczona w Radzionkowie.KM-M: Kiedy się Siostra urodziła?KK: Urodziłam się 1 lutego 1928 roku. KM-M: No i właśnie interesuje mnie od tych najwcześniejszych wspomnień.KK: Pamiętam… Tak, ja dość dużo pamiętam, już jak miałam cztery lata, miałam szkarlatynę i ja pamiętam to bardzo dobrze. Przedtem to chyba nie pamiętam, co się działo. Ale jak miałam cztery lata, bardzo ciężko chorowałam. Dlatego ja to pamiętam, bo dostawałam zastrzyki. I pamiętam, to była jakaś taka żółta ciecz. I to ja pamiętam, bo to bolało, pamiętam bardzo dobrze. Potem z tej szkarlatyny mi jakieś komplikacje zostały, zwykle to pozostawia coś. Zawsze miałam po tym problem z migdałami. Mówili, że prawdopodobnie to było od czasu tej szkarlatyny, zwykle podobno coś tam zostaje. A tak to byłam bardzo zdrowa, tylko że często miałam bronchit. Zaziębiałam się bardzo łatwo.<span style="white-space:pre">	</span>Właściwie nas było pięcioro dzieci, ale najstarsza, która miała bliźniaczkę, wyżyła, a ja najmłodsza też wyżyłam, a reszta umarła, jak jeszcze byli niemowlętami. Więc ja nie znałam tych moich młodszych braci i... To wszystkie były dziewczynki, zdaje się. Było dziesięć i pół lat różnicy między moją siostrą, a mną. Jak miałam pięć lat, ona piętnaście już była. W Suchej Górze, wtedy to była mała miejscowość, więc ona była u urszulanek w Rybniku. Gimnazjum skończyła.<span style="white-space:pre">	</span>Moja rodzina dużo miała właściwie do czynienia z urszulankami, bo starsza siostra mamusi była urszulanką w Tarnowie. W Tarnowie była znana szkoła urszulanek, miały internat. I mamusia tam też była, uczyła się, kuzynki, wszystkie kobiety w naszej rodzinie prawie były wychowane przez urszulanki. I ciocia tam potem wstąpiła. Odwiedzaliśmy ją bardzo często. <span style="white-space:pre">	</span>I pamiętam, ciocia zawsze tak na oku mnie miała, a ja byłam taki urwis, wcale nie byłam taką dobrze ułożoną panienką. Znaczy wiedziałam, jak się zachować dobrze, ale... Wtedy jeszcze się dygało, jak się spotkało na ulicy znajomych moich rodziców, to się dygało. Byłam tak wychowana jeszcze po staroświecku. A potem, jak już byłam starsza, to się skłaniało głowę, jak się kogoś spotkało. Wtedy rąk się nie podawało, to przyszło potem. Znaczy dzieci nie podawały rąk, starsi. Więc byłam tak ostro wychowana. Rodzice uważali, że powinnam jako córka... bo tatuś był kierownikiem dużej szkoły, więc jako córka kierownika szkoły powinnam dobry przykład dawać. A ja lubiłam jeździć po poręczach, zjeżdżać I kiedyś tatuś czekał na dole, a jak zjechałam na dół, to mi takiego klapsa dał. Mówił: - Ty uczysz inne dzieci tak! Ja byłam urwisem, wcale nie byłam taką przykładną panienką. Po drzewach lubiłam łazić, z chłopakami lubiłam się bawić. Strzelałam z procy i z łuku. Jeździliśmy do Piwnicznej na wakacje, tam potem mieliśmy taki domek na wakacje, wybudowaliśmy, z drewna, prawdziwy taki zakopiański. Nad samym Popradem. Ja strasznie lubiłam te kaczki puszczać. Wybierało się takie płaskie kamienie i się rzucało po wodzie, żeby tak skakało. Ja to wszystko bardzo dobrze pamiętam.<span style="white-space:pre">	</span>Miałam bardzo szczęśliwe dzieciństwo, aż do wojny. Rodzice mnie nie rozpieszczali, nie byli bardzo zamożni, ale miałam wszystko: lalki, zabawki. Piękne zabawki i wszystko. I bardzo lubiłam książki. Jak tylko się nauczyłam czytać, to pochłaniałam książkę za książką. Należałam do kilku bibliotek. Dlatego ja do dziś dnia mam taką szeroką... Wiem dużo rzeczy, bo taką mam encyklopedię w mojej głowie.wiedzę. I wtedy, pamiętam też, moi rodzice bardzo lubili podróżować. Taka kulturalna moja rodzina była, mama nawet pochodziła ze szlacheckiej rodziny. Jej kuzyn był rektorem Uniwersytetu Jagiellońskiego, (Maziarski? 01; 06:42). Tam trochę były z tymi… Dziadek zdaje się, czy pradziadek, ożenił się z Zamoyską, więc mieliśmy takie koneksje. Ale żeśmy tam ścisłych bliższych kontaktów nie utrzymywali. Po stronie ojca też, ze szlacheckiej rodziny był. Bo oni pochodzili gdzieś spod Lwowa, z Lwowa i potem się przenieśli. <span style="white-space:pre">	</span>Obydwoje rodzice właśnie poznali się w Tarnowie. Jak się poznali, nie wiem, nigdy mi nie mówili, ale w Tarnowie się poznali i potem się pobrali. Obydwoje uczyli, mamusia też, tylko jak już urodziłam się, to już nie uczyła. Ale uczyła mnie francuskiego w domu. Obydwoje rodzice znali język niemiecki bardzo dobrze, mamusia znała francuski dobrze. Tak wyrosłam w takiej rodzinie...<span style="white-space:pre">	</span>Jak przenieśliśmy się do Siemianowic, tatuś był przeniesiony jako kierownik dużej szkoły w Siemianowicach Śląskich koło Katowic. Miałam wtedy pięć i pół lat. Wtedy prawie że nie umarłam, bo pamiętam, miałam wycięte te migdały i miałam krwotok po tym. Ledwie wyżyłam. Już byłam namaszczona, pamiętam te namaszczenie bardzo dobrze. Mojej mamie włosy posiwiały w ciągu jednej nocy. Byłam w szpitalu w Katowicach, bardzo dobrze to pamiętam. Rodzice przez dziurkę od klucza patrzyli na mnie, bo emocje, wstrząs, mogły ponowić ten krwotok. <span style="white-space:pre">	</span>Myślałam sobie często, że wtedy nie umarłam i Pan Bóg mnie zachował przy życiu po coś, nie? Miał jakieś plany dla mnie w życiu. Ja byłam zawsze tego, podświadomie... Nawet jak byłam dzieckiem myślałam... Bo jedna moja koleżanka umarła na jakąś tam chorobę, pamiętam pogrzeb, byliśmy na pogrzebie. A ja przeżyłam tyle chorób, a ona umarła. No, po coś mnie Pan Bóg zachował, tak sobie myślę. Bo ja byłam taka... Lubiłam chodzić sama na spacery po górach. No i wtedy już mnie Pan Bóg uczył jak się modlić, a ja nie zdawałam sobie sprawy, że się modliłam. Ale często myślałam o pięknie natury. Bardzo byłam wrażliwa na piękno, i piękno w przyrodzie. (01; 00:10:00)K K: W Piwnicznej ślicznie tam, pięknie, nad Popradem i Beskidy. I ja tam sobie chodziłam sama po tych górach. Wtedy nikt dziecka by nie ruszył. To było zupełnie… Teraz to by było niebezpieczne, gdyby małe dziecko chodziło same, ale wtedy nie. Przed wojną to nikt by dziecka nie ruszył, było zupełnie bezpiecznie. Więc bardzo lubiłam chodzić sama i wolałam chodzić sama, bo wtedy mogłam sobie myśleć, co widziałam. Jak widziałam piękny widok, mówię i mówiłam: Dziękuje Ci, Panie Boże, za ten piękny widok. Jakie to jest piękne, że to stworzyłeś. I to dla mnie. I ja nie zdawałam sobie sprawy, że się modliłam wtedy. Już Pan Bóg mnie wtedy uczył, miałam kontemplatywne powołanie wtedy już widocznie. Z takiego urwisa. Takie dwie natury we mnie: z jednej strony taki łobuz ze mnie a z drugiej strony mogłam głęboko myśleć. No i też dużo czytałam książek, jak już mówiłam. <span style="white-space:pre">	</span>Ale nie miałam młodszego rodzeństwa, tylko starszą siostrę, więc często byłam z dorosłymi. Nawet używałam takiego dorosłego języka, że niektóre moje koleżanki nie rozumiały czasem. Nie, że naumyślnie, ale pPo prostu nauczyłam się od dorosłych, się przysłuchiwałam, ojciec był kierownikiem szkoły, często mieliśmy przyjęcia, to była duża szkoła. Jak na imieniny tatuś zapraszał całe grono nauczycielskie, to było kilkadziesiąt osób zwykle. Więc mnie wolno było siedzieć przy stole i przysłuchiwać się, jak tam mówili. Jak było już późno, to mamusia kazała mi iść do łóżka, pożegnać się. Ale się przysłuchiwałam, wszystko słyszałam co mówili. I kiedyś, pamiętam, siedziałam naprzeciwko jednej pani nauczycielki, o której rodzice kiedyś rozmawiali - nie wiedząc, że ja byłam w pokoju - że ona naprawdę była zadziwiająco brzydka. Dużo ludzi nie jest pięknych, ale ona naprawdę miała, nie wiem, czy jakąś deformację twarzy, czy coś. I rodzice nie mówili złośliwie, ale mówili, że ona ma jakąś taką nieprzyjemną twarz. Niedługo po tym było przyjęcie, a ja siedziałam przy mamusi, akurat naprzeciw tej pani i się na nią patrzyłam. I potem takim szeptem mówię: - Mamusiu, czy to jest ta pani, o której powiedziałaś, że nie jest bardzo ładna? Na całe szczęście tamta miała poczucie humoru i zaczęła się śmiać. Ona mówi: - Ja wiem, że jestem brzydka. Ona była bardzo fajna kobieta, ja ją bardzo lubiłam właściwie. Ona uczyła mnie potem. A ja mówiłam zawsze prawdę, uczono mnie żebym była prawdomówna. Więc mówiłam prawdę, a że to było nietaktowne, to naprawdę, w tym wieku... Teraz bym tego nie powiedziała, ale wtedy wypapalałam.KM-M: A tata czego uczył?KK: Tata uczył historii. Historia i literatura były jego specjalnością, ale uczył też inne przedmioty. Ale jako kierownik nie miał klasy swojej, tylko przychodził z wizytacją. Jako córka kierownika musiałam się dobrze uczyć, dawać dobry przykład. Ja byłam zdolna, tylko nie taka byłam zdolna w arytmetyce. Arytmetyki nie lubiłam, nie miałam głowy. Moja siostra miała wspaniały umysł do matematyki. Zawsze zdałam arytmetykę, ale ze wszystkiego miałam bardzo dobrze, a z arytmetyki miałam tylko dobrze, A ojciec wypytywał mnie w domu, co ja umiem, żebym, jako córka kierownika... On był bardzo taki uczciwy człowiek, że mówi, nie powinni mnie traktować lepiej, bo jestem córką kie... Właściwie ja obrywałam więcej niż inne dzieci, dlatego właśnie, że byłam córką kierownika. <span style="white-space:pre">	</span>Mieliśmy taką panią nauczycielkę, którą żeśmy uwielbiały po prostu. Ona była panną, nie wyszła za mąż, opiekowała się matką staruszką. I myśmy ją wszystkie uwielbiały. Ona miała coś takiego, że przyciągała dzieci. Bardzo żeśmy ją lubiły. Kiedyś, pamiętam, żeśmy poszły z wycieczką gdzieś tam na jakąś majówkę i ja i moja koleżanka wybiegłyśmy naprzód. Ona wołała mnie, a ja nie słyszałam. A potem taką burę mi dała: Dlaczego nie wróciłaś? - Ja przepraszam panią, ja nie słyszałam. Ale ona mówi: - No, to słuchaj. Wcale mi nie folgowała, ale bardzo żeśmy ją lubiły. I pamiętam, jeden z nauczycieli, ja zauważyłam...<span style="white-space:pre">	</span>Moja siostra była bardzo ładna i była dziesięć lat starsza. Potem studiowała na jagiellońskim, studiowała filozofię, i przyjeżdżała na wakacje do domu. I to był wielki dzień, jak Zonia przyjeżdżała. Zosia, ale myśmy ją nazywali Zonia. Ona jak była mała, to się nazywała Zonia, nie umiała wymówić swojego imienia. I to tak już zostało w rodzinie. Dla mnie to było: o, starsza siostra studiuje filozofię. Podchodziłam z takim respektem do niej. Tutaj przyjeżdżała już potem. Najpierw była u urszulanek w Rybniku i też przyjeżdżała tylko na wakacje, więc bardzo dużo żeśmy nie były ze sobą. Byłam prawie jak jedynaczka, bo często jej w domu nie było, była o tyle starsza. No i ja nauczyłam się, bo byłam często chora, jak zajmować się sobą. Miałam dużą wyobraźnię, więc bawiłam się lalkami, że tam jakieś napady były, jacyś zbójnicy. Sama musiałam sobie wymyślać zabawy. Moje koleżanki mnie odwiedzały naturalnie jak byłam chora i przynosiły, co tam w szkole było. Tatuś też je prosił, żeby przynosiły, co tam do napisania było, jakieś zadania, do domu. Wtedy jeszcze do domu się brało zadania i wypracowania. Żebym niczego nie opuściła, bo często byłam chora, więc mogłam. I potem rezultat był, bo zdałam do piątej klasy przed samą wojną. Bardzo dobrze zdałam, pomimo tych wszystkich nieobecności. Byłam te sześć miesięcy w Istebnej w sanatorium, bo mi groziła gruźlica, i bardzo milo wspominam te sanatorium. Tam też była szkoła, trzy razy na tydzień żeśmy chodziły, żebyśmy nie straciły nic. I pamiętam, ci lekarze i pielęgniarki... Bo dużo z tych dzieci zjeżdżało się z różnych stron Polski, niektóre z biednych rodzin, więc rodzice nie mogli ich odwiedzać często, więc ci lekarze i pielęgniarki byli jak rodzice dla nas. Naprawdę, była bardzo taka serdeczna atmosfera w tym sanatorium. Bo to było tylko dla dzieci do szesnastu lat. I dużo było uzdrowionych. Wtedy jeszcze nie mieli tych nowoczesnych lekarstw, ale pamiętam.... Mnie tylko groziła. Może miałam już początek, ale dziur w płucach jeszcze nie miałam. Ale moje koleżanki, jak myśmy tam czekały na prześwietlenia raz na miesiąc, to widziało się, jakie zniszczone miały niektóre płuca. Ale nikt tam nie umarł, bo jeżeli jakieś dziecko było już nieuleczalnie chore, to wysyłali do Zakopanego, żeby nie umarło w tym sanatorium. Bo to było tylko dla dzieci i byłoby to przykre dla nich. Myśmy tworzyły taką rodzinę, bardzo żeśmy się zżyli. Byłam tam sześć miesięcy.(01; 00:20:00)KK: Po sześciu miesiącach odesłali mnie do domu, bo wtedy była właśnie... To było przy czeskiej granicy, czechosłowackiej. I wtedy w 1938 roku prawie doszło do wojny o ten Śląsk Cieszyński. I wtedy, pamiętam, odesłali wszystkie dzieci, które mogły wrócić do domu. W razie, gdyby była wojna. Więc ja pojechałam do domu na Boże Narodzenie, pamiętam. Jeszcze na świętego Mikołaja byłam, byłam aniołkiem i chodziłam ze świętym Mikołajem po tych wszystkich... A to olbrzymie sanatorium, w niektórych częściach nawet nigdy nie byłam. Tam też były dzieci chore na gruźlicę kości. To było jedno z najlepszych sanatoriów wtedy na świecie. Lekarze z całego świata przyjeżdżali, żeby... Bo to było takie wzorowe sanatorium dla dzieci, że bardzo często tam przyjeżdżali, nawet ze Stanów, z Anglii, Francji, oprowadzani byli. Byłyśmy bardzo dumne z tego, że to takie wspaniałe sanatorium, jedno z najlepszych na świecie. I to w przedwojennej Polsce. W tym krótkim czasie, że Polska miała czas wybudować coś takiego, nie? To przecież był bardzo krótki czas, między wojnami.<span style="white-space:pre">	</span>Później wróciłam do domu, wyleczona. Tak mnie dobrze wyleczyli, że potem w Rosji, jak głodowaliśmy, mogłam dostać gruźlicy głodowej i nigdy nie miałam problemu. Łatwo się zaziębiałam, ale tak mnie dobrze wyleczyli, że coś nadzwyczajnego.<span style="white-space:pre">	</span>Zachodziło już na wojnę. Moja mamusia bardzo dobrze zdawała sobie sprawę, że będzie wojna. Byliśmy na Śląsku, tam było dużo Niemców już. Nasi sąsiedzi byli Niemcami, i pamiętam, nastawiali radio, jak Hitler przemawiał. Nastawiali radio jak najgłośniej, żeby wszyscy… Pamiętam jak taki charczący miał, taki nieprzyjemny, szorstki głos. Jak tam wrzeszczał przez to radio, pamiętam bardzo dobrze. Tatuś przez Niemców naturalnie nie był lubiany, bo zawsze starał się o to, żeby te śląskie dzieci chodziły do polskich szkół. Bo Niemcy mieli swoje, i starali się ich zgermanizować, tych Ślązaków. A Ślązacy mieli swoją gwarę też, ale te dzieci mówiły płynnie po polsku, które chodziły do szkoły. W domu rozmawiali po śląsku niektórzy, a z tych więcej inteligenckich rodzin to rozmawiali po polsku, czystą polszczyzną w domu. Moja przyjaciółka z tych lat, do dziś dnia się przyjaźnimy, ona też... Mieszkaliśmy w jej kamienicy, która należała do jej rodziców. Jej ojciec miał aptekę. I teraz mnie odwiedziła kilka razy tutaj, po tylu latach. Chyba najdłuższa przyjaźń, do Guinnessa powinnyśmy wysłać to. Do szkoły żeśmy razem szły zawsze i wracałyśmy zawsze razem, i bawiłyśmy się razem. Jeszcze pamiętam dzień, kiedy ją spotkałam.<span style="white-space:pre">	</span>Najpierw był szczęśliwy okres, a potem zanosiło się na wojnę. Mamusia spakowała futra, takie cenne rzeczy, czego nie mogliśmy zabrać ze sobą. Też spakowała dużo albumów z fotografiami, dlatego do dziś dnia je mam. Tatuś bardzo lubił fotografować, to było jego hobby. Miał swój piękny aparat fotograficzny. Powiększał sam, wywoływał sam, bardzo to lubił. Więc mieliśmy dużo tych fotografii: portrety na tych jeszcze mam… skądś mi przysłali, sporo, portrety rodziców i mojej siostry. Mamusia to wszystko spakowała i wysłała do swojej przyrodniej siostry w Krakowie, cioci Julii, która była wdową i prawdopodobnie nie ruszyłaby się stamtąd podczas wojny.<span style="white-space:pre">	</span>Pamiętam, swoje lalki poukładałam na sofie, zabawki... Bo ja byłam taka porządna, lubiłam wszystko zostawić w porządku, nie porozrzucane. Ładnie poukładałam, wszystkie moje lalki siedziały na tym… zabawki, książki. Bardzo dużo książek miałam, poukładałam je na etażerce. Zamknęliśmy mieszkanie i już nigdy nie wróciliśmy. Potem sobie często myślałam, że jakieś niemieckie dziecko chyba się bawiło moimi zabawkami. Bo Niemcy potem te wszystkie mieszkania zabrali podczas wojny, jak wkroczyli na Śląsk.<span style="white-space:pre">	</span>Pojechaliśmy jak zwykle na wakacje do Piwnicznej. Były bardzo piękne wakacje, ale już czuło się, że wojna była blisko. Pamiętam, było dużo ludzi z Warszawy. Z całej Polski tam przyjeżdżali. Zaprzyjaźniłam się z niektórymi dziewczynkami. Często się zaprzyjaźniałam z dziewczynkami, które były starsze de mnie. Być może dlatego, że ja byłam często z dorosłymi, więc mogłam się przyjaźnić ze starszymi dziewczynkami. I pamiętam, że wszyscy zaczęli odjeżdżać przed końcem wakacji. Tam była tylko taka mała stacyjka w Piwnicznej, pociąg się zatrzymywał bardzo krótko. Mieliśmy najpierw pojechać do Struż, tam gdzie mieliśmy krewnych. Zawsze po drodze żeśmy odwiedzali wszystkich krewnych, bo w Stróżach mieliśmy kuzynkę mamusi i w Tarnowie mieliśmy dość dużo krewnych, i w Krakowie. A przecież do Piwnicznej jechało się tamtędy, przejeżdżało się przez te miasta. Spakowaliśmy i te stały na tym peronie i ten pociąg tylko stawał na kilka minut. I jedna z walizek została na peronie. Pojechaliśmy potem do Struż, to nie jest tak daleko od Piwnicznej i tatuś pojechał z powrotem po tę walizkę. A wtedy ludzie byli bardzo... Teraz tej walizki już by nie znalazł na pewno, ale wtedy stała tam jeszcze, gdzie ją zostawił. Pojechał i nie wracał dość długo. I ja się tak niepokoiłam, bo się ściemniało, a tatuś nie wrócił. A to było bardzo blisko. I pamiętam, jakiś taki niepokój miałam, coś się z tatusiem dzieje. Potem jak wrócił późno w nocy, ja już byłam w łóżku, odetchnęłam z ulgą. Na drugi dzień przez radio żem się dowiedziała, że Niemcy podstawili zegarową bombę pod jeden z tych mostów kolejowych, którymi ten pociąg przejeżdżał, gdzie tatuś był. Nie wiem jak teraz, ale przed wojną pociągi bardzo regularnie chodziły. Tak, że jak pociąg nawet kilka minut się spóźnił, to musiał nadrobić przed następną stacją. I wtedy ten pociąg się troszkę spóźnił, i przejechał przez ten most dwie minuty wcześniej, niż powinien być. No i ta bomba wybuchła... Tatuś słyszał jakiś wybuch, ale już ten pociąg przejechał. I wysadzili ten most. <span style="white-space:pre">	</span>To już się zaczęło przed wybuchem wojny, był już sabotaż. Pamiętam, w Piwnicznej widzieliśmy kiedyś taką grupę kobiet młodych, jedna była z koncertyną, z harmonią, grały różne tam, śpiewały. Ja ich słuchałam, śpiewały polskie piosenki ludowe, ale miały jakiś dziwny akcent trochę. Mnie się zdawało, to są Polki, a były ubrane w polskich strojach narodowych. A potem żeśmy się dowiedzieli, że to byli szpiedzy. W tych instrumentach mieli aparaty fotograficzne i fotografowali wszystko. Tak, że Niemcy jak zajęli, wiedzieli doskonale gdzie co było i też gdzie bombardować. Ja pamiętam, jak widziałam. I jakoś mi było dziwnie, coś dziwnego jest w tym. Bo ja miałam taki wnikliwy umysł. Tam ludzie klaskali, słuchali, a ja sobie myślałam, że coś dziwnego jest z tymi kobietami. (01; 00:30:00)KK: Tak się im przypatrywałam, i one zauważyły, że tak się patrzę podejrzliwie. No i potem się dowiedzieliśmy, że to byli szpiedzy. Nauczyły się po polsku bardzo dobrze, bo Niemcy są dobrymi lingwistami zwykle, ale coś z tym akcentem tak... Na pewno pochodziły gdzieś… Może mieszkały w Polsce? Więc mam takie wspomnienia, że już przed wojną były takie wypadki.<span style="white-space:pre">	</span>Potem pojechaliśmy, najpierw przez Stróż, od Stróż pojechaliśmy…, pożegnaliśmy się z ciocią i pojechaliśmy do Tarnowa, bo mieliśmy tę ciocię urszulankę, zawsześmy ją odwiedzali. Pociąg miał dojechać do Tarnowa późnym popołudniem, ale stanął, daleko od stacji. Co się dzieje? Kazali nam wysiąść, tam nie było peronu, wysiąść w szczerym… i potem autobusem nas zabrali do miasta. I dopiero jak przyjechaliśmy, co się stało, to Niemcy podłożyli bombę, zostawili w jednym z bagaży w bagażowym pomieszczeniu, w jednym z tych… w poczekalni właściwie. No i wybuchła. Jak przyjechaliśmy, to wynosili zwłoki, dużo ludzi. Akurat trzy pociągi, tak wyplanowali, akurat trzy pociągi przyjechały. To była duża węzłowa stacja. Bo dzieci przyjeżdżały z kolonii, wracały. Na te dzieci! Bestialstwo. Akurat tak wyplanowali, żeby te bomby wybuchły wtedy. Pamiętam, że jeszcze widać było jak zwłoki wynosili, krew wszędzie. To na mnie takie wrażenie zrobiło, bo ja byłam bardzo wrażliwa na takie rzeczy. To było jeszcze zanim wojna była wypowiedziana oficjalnie, kilka dni przedtem.<span style="white-space:pre">	</span>Potem odwiedziliśmy ciocię. Ciocia Stasia, Alojzja właściwie, jej imię w zakonie. Bardzo świątobliwa osoba. Pamiętam, że z takim respektem się na nią patrzyłam. Ciocia, zdaje się, już miała mnie na oku, że może zostanę... Chociaż ona nigdy nie mówiła, że chciałaby, żebym została urszulanką. Ale pytała: Krysiu, czy kiedyś myślałaś o zakonnym życiu? A ja mówię: - Nie, ciociu, nie chcę być zakonnicą. Ja bym nie mogła żyć w tym posłuszeństwie. Ja lubię robić swoje. I mówię: - Ale za mąż też nie chcę wyjść. Mówi: - Chcesz wyjść za mąż? Ja mówię: - Nie, ciociu, ja lubię być na swoim, zupełnie niezależna. Bo jak bym wyszła za mąż, to bym musiała słuchać męża. Nie, ja chcę być niezależna i robić co chcę. Ja chcę podróżować, ja chcę dużo czytać. Podróżować. Nie wiedziałam, ile ja świata potem zobaczę. A tylko wtedy, przed wojną, moja pierwsza podróż za granicę była na Czechosłowację. Bo czeska granica nie była daleko od Piwnicznej, to pojechaliśmy na jeden dzień do Smokowca. No to dla mnie było takie przeżycie. Tam kupiłam czeskich cukierków, bo pewnie zupełnie inaczej smakowały niż polskie cukierki. I nawet je przemyciłam. Włożyłam do kieszonki i jak celnik pytał, czy jest coś do zadeklarowania, to ja nic nie powiedziałam, że mam te cukierki z Czechosłowacji. I pamiętam, że przemyciłam te cukierki przez granicę. Mamusia tak się śmiała. A mamusia kupiła sobie taką piękną bluzkę, bo tam były takie piękne haftowane bluzki, te rękawy, wszystko, pamiętam... I włożyła ją na siebie, to nie trzeba było płacić cła. I to była moja pierwsza zagraniczna podróż. Czeskie Tatry były wyższe od naszych, piękne. Byłyśmy nad tym Strbskim (Szczyrbskim) Jeziorem Jeszcze mam fotografię z tej wycieczki. I sobie myślę: ja chcę podróżować, chciałabym bardzo zwiedzać inne kraje.<span style="white-space:pre">	</span>I później to już blisko wojna była. To były nasze ostatnie wakacje w Piwnicznej, pożegnaliśmy się. Mamusia była bardzo dobra, znała tych wieśniaków i bardzo ją kochali, do dziś dnia ją wspominają. Potem wybudowaliśmy tam swój własny dom. Jeden z tych górali mieszkał tam stale, jak nas nie było. Grucela, pamiętam. Ja się zaprzyjaźniłam z tymi dzieciakami, nauczyłam się mówić tą gwarą nawet. Bardzo żeśmy się lubili. Był taki Janek, pamiętam, krowę z nim pasłam. Uczyłam go czytać, bo nie umiał czytać, uczyłam go czytać i pasłam z nim krowę. Bardzo mi się to podobało. Bardzo mnie tam lubili, bo mówili, że Krysia nie zadziera nosa. Bo tam niektórzy z miast przyjeżdżali, to tak trochę zadzierali nosa. Ale mamusia była taka otwarta zawsze. Przychodzili do niej. Ona powinna być lekarzem, bo znała się na ziołach i dużo jak leczyć choroby. Miała dużo książek. Taki był znany profesor Siedlecki w Krakowie, który pisał książki lecznicze, on używał dużo ziół. Mamusia zbierała te zioła i jak ktoś miał z żołądkiem problemy, i tak dalej... Przychodzili wszyscy do niej po te zioła. Więc mamusia była bardzo kochana, bardzo ją kochali ci górale w Piwnicznej.<span style="white-space:pre">	</span>I były też harcerskie obozy. Tam był taki Kicarz, nazywał się pagórek. To była taka mała góra i tam harcerze zawsze przyjeżdżali. Chodziliśmy na ogniska, śpiewaliśmy przy ognisku, ale czuło się już, że ta wojna była blisko. Nie było beztrosko jak przedtem. No i potem jak pożegnaliśmy się z nimi, wszyscy przyszli z bukietami kwiatów. Tyle kwiatów było, nie wiedzieliśmy, co z tym robić. Wtedy się dawało zawsze kwiaty. Georginie pamiętam, astry. Cały wagon był zapchany kwiatami. Wszyscy przynieśli, a mamusia nie chciała odmówić naturalnie. Potem, jak przyjechaliśmy do Tarnowa, to dała je do kościoła cioci, żeby do wazonów... <span style="white-space:pre">	</span>Po tej krótkiej wizycie w Tarnowie już nie mogliśmy wracać do domu. Było za blisko niemieckiej granicy. Gdzie mieliśmy pojechać? Szczucin, była taka... Teraz to jest duże miasto, zdaje się, a wtedy to było miasteczko koło Tarnowa, gdzie mamusia miała… przyrodnia siostra tam mieszkała. Więc wynajęliśmy taki mały domek drewniany poza miastem. Pamiętam, że ziemniaki tam rosły, pole ziemniaków. To był jeszcze koniec lata, jeszcze nie wykopali. Jak byliśmy u tej mojej kuzynki, ona, Zosia, miała wstąpić do... Już wstąpiła do zmartwychwstanek. I przed wstąpieniem ona miała taki ładny turkusowy pierścionek, ktoś jej dał, na imieniny czy coś, z turkusem, bardzo ładny taki. I ona dała mi go w prezencie, jak wstępowała. A mamusia mówi: Słuchaj, za duży jest dla ciebie, musimy czekać aż dorośniesz i będziesz go nosić. Ale ja mówię: - Mamusiu, na jeden dzień. - No dobrze, na jeden dzień. No i bawiłam się tam przy tym polu kartofli i zgubiłam go. A na drugi dzień mieliśmy już zaczynać uciekinierkę, już uciekać od Niemców. Rano wyszłam i sobie myślę: Boże, nie ma pierścionka… Co się stało? A mamusia mówiła: jak zgubisz...(01; 00:40:00)KK: Tak się modliłam do świętego Antoniego: Święty Antoni, znajdź mi ten pierścionek. A już mieliśmy za kilka godzin odjeżdżać furmanką. Wynajęliśmy furmankę, bo już aut nie można było wynająć, bo już wojsko wszystko zarekwirowało. Znaleźliśmy takiego wieśniaka starego, Jan, i on się zgodził nas zabrać na wschód. Bo Niemcy by zastrzelili tatusia, gdyby go znaleźli. I tak się modliłam, i słońce akurat wschodziło, i widzę, że coś błyszczy na liściu kartofla. A to był dość ciężki pierścionek. I to był mój pierścionek. Od tego czasu tak wierzyłam świętemu Antoniemu. Znalazł mi… Tak mu podziękowałam. Pierścionek oddałam mamusi, mówiąc: Trzymaj, bo znowu go zgubię. Potem żeśmy musieli już zamienić ten pierścionek w Rosji. Wszystko co mieliśmy, zegarki, wszystko się zamieniło za jedzenie, bośmy głodowali. Ten pierścionek też poszedł. Nawet mój złoty łańcuszek, miałam taki medalik, moja chrzestna matka dała. Z medalikiem tatuś nie mógł się rozstać, ale łańcuszek zamienił na masło, czy jajka. Rosjanie bardzo to lubili, bo nie mieli niczego.<span style="white-space:pre">	</span> No i uciekliśmy na wschód. Całą książkę mogłabym napisać o tej uciekinierce. Wojsko uciekało na wschód, cywile, wszystko razem. Niektórzy autami, niektórzy furmankami, końmi. Myśmy furmanką jechali. Ten Jan pozostawił swoją rodzinę i zabrał nas, przywiązał się do nas, zabrał nas na wschód.. Nie wiem, co się potem z nim stało, bo wrócił. Jechaliśmy jakieś dwa tygodnie to chyba było, aż dotarliśmy do Kowna. Po drodze też mieliśmy różne... Były bombardowania. Musieliśmy się ukrywać w lesie, po lasach. Niemcy bombardowali, wszystko to widzieli, podpalali pola, lasy, wszystko. Nawet w lesie nie było bezpiecznie. Pamiętam, kiedyś nas... Las daleko, ale takie duże pole było, przez które musieliśmy przejść. I akurat nadleciały niemieckie samoloty. Tak nisko lecieli, że widać było głowę, twarz pilota. Nie bombardowali już, strzelali do nas po prostu. Myśmy wszyscy pokotem upadli na tym polu i oni strzelali do nas. I ten Jan koło mnie... Już wtedy miałam poczucie humoru, choć wiedziałam, że mogę być zastrzelona w każdej minucie. Ale on zaczął się modlić zdrowaśką, a potem zaczął: A ja wam dam, wy Szwaby! A potem znów się modlił. A ja się zaczęłam śmiać. Panienka, niech się panienka nie śmieje! Przecież panienka może być zastrzelona! Ale to było śmieszne. <span style="white-space:pre">	</span>Potem odlecieli w końcu. Nie wiem, czy tam ktoś był zabity, ile rannych było. Zdaję się jakaś pani koło nas w nogę była zraniona. Potem pobiegliśmy do tego lasu i tam było bezpieczniej.KM-M: Bała się Siostra wtedy?KK: No bałam się, no tak. Wiedziałam, zdawałam sobie sprawę, że to było niebezpieczne. Nawet wtedy, miałam dwanaście lat, ale już... No, już dzieci dojrzewają w takich…, nie? Miałam jedenaście jeszcze, jedenaście i pół. I zdawałam sobie sprawę z niebezpieczeństwa. Tak. Dzieci szybko dojrzewają w takich okolicznościach. Właściwie po tym już nie miałam normalnego dzieciństwa. Moje dzieciństwo się skończyło, jak miałam jedenaście lat właściwie. Potem już musiałam przeżywać to wszystko. Ja byłam jak na swój wiek... Dużo byłam z dorosłymi, więc byłam na swój wiek chyba dojrzała umysłowo i intelektualnie. Czytałam dużo.KM-M: Co Siostra jeszcze z tej ucieczki pamięta?KK: Przyjechaliśmy do jakiejś miejscowości wieczorem. Tam była stodoła i żeśmy w tej stodole... Tam inni uciekinierzy też byli. I jak żeśmy przejeżdżali, zauważyłam, był taki piękny dworek na wzgórku. Zauważyłam to, bo miałam dobre oko. Co za piękny dworek, pamiętam. No i przespaliśmy się. Tam już nie było bombardowań, to było za daleko na wschód. Pamiętam, taka cisza była. Było mniej bombardowań i to było takie złowrogie właściwie. Co się dzieje? Nie wiedzieliśmy jeszcze, że Rosja już miała napaść ze wschodu. Ale Niemcy jeszcze do nas nie dotarli, chociaż po piętach nam chodzili. <span style="white-space:pre">	</span>I śniło mi się tej nocy, że dziedzic, który tam mieszkał, zastrzelił się w nocy. Popełnił samobójstwo. Ja się zbudziłam i jakoś mi tak dziwno było. I potem widziałam, że ludzie coś tam szeptali między sobą. Zapytałam: Mamusiu, co się stało? A mama mówi, że ten pan dziedzic zastrzelił się w nocy. Bał się Niemców. Na pewno by go rozstrzelali i tak. Bo dla nich wszystko jedno, czy ktoś robił czy nie – oni chcieli wymordować całą polską inteligencję. Nawet jak ktoś nic nie miał do czynienia z polityką, to mordowali. Chcieli tylko zostawić chłopów, żeby pracowali dla nich. To była ich… Rosjanie robili potem to samo. Więc ktoś, kto był wykształcony, nawet gimnazjum skończył, to był już naznaczony. Pozostawiali tylko tych mało wykształconych Polaków. <span style="white-space:pre">	</span>Tak mi się dziwnie zrobiło, że śniło mi się to, a potem to się rzeczywiście stało. Ja nie mam żadnego takiego, jak to mówią po angielsku (second side?01;47:32?), że przewidzę rzecz, ale kilka razy mi się takie rzeczy stały, że coś mi się śniło, co się potem stało. Nie wiem, czy to jakieś podświadome coś.<span style="white-space:pre">	</span>Potem pojechaliśmy dalej. Jeszcze pamiętam, było wielkie bombardowanie w Chełmie. Do Chełma żeśmy przyjechali. To było ostanie bombardowanie. Nie, nie, nie było ostatnie, ale to było bardzo wielkie bombardowanie i żeśmy się rozproszyli po prostu. Z tej furmanki wyskoczyliśmy, rodzice gdzieś tam pobiegli, myśmy z siostrą pobiegły i żeśmy się dostały do chlewa. I tam były świnie. I nic się im nie działo, ale tak kwiczały przerażone, bo słyszały, te bomby spadały tak. Myśmy nie wiedziały, ale rodzice przecież mogli zostać zabici, my też. Po tym bombardowaniu, tesamoloty odleciały, wyszłyśmy. Znalazłyśmy tatusia, szukał nas, ale mamusi żeśmy nie mogli znaleźć. Coś się z nią stało. Czy została zabita, czy coś. I czekaliśmy koło tej furmanki. On już chciał odjeżdżać, a ojciec mówi, że nie, nie, musimy czekać na żonę. I potem jeden z polskich oficerów, który się przyłączył, mówi: - Ja pojadę, poszukam panią Stefanię. Myśmy opisali mu jak ona wyglądała, co miała na sobie. Miała kostium taki beżowy. On znalazł ją, wsadził na konia i przywiózł. I to było nad Bugiem. Przeszliśmy przez ten most prawie ostatni. Potem podpalili ten most, bo już Niemcy byli blisko. Myśmy byli jednymi z ostatnich, w ostatniej grupie żeśmy przeszli przez ten most. Gdyby mamusia została po drugiej stronie, byśmy na pewno już jej nigdy nie widzieli. Takie przeżycia to były.<span style="white-space:pre">	</span>Stamtąd żeśmy pojechali, do Kowla żeśmy dotarli w końcu. Dla nas to był koniec świata przecież, na Wołyniu. Myśmy byli ze Śląska, nie? Tam zamieszkaliśmy, wynajęliśmy mieszkanie u jednej takiej pani, Polki. (01; 00:50:00)KK: Kowel należał jeszcze do Polski wtedy. Tam teraz jest Białoruś. Ta część jeszcze należała do Polski i większość mówiła jeszcze po polsku. Już cerkiew tam była, ja pamiętam, ale... Mi się bardzo podobała. Ale dużo jeszcze było katolickich kościołów w Kowlu. No i zamieszkaliśmy u tej pani. Pani Zajączkowska, pamiętam, się nazywała, miała syna, który był w lotnictwie polskim i wrócił z wojny. Mieszkaliśmy i nie wiedzieliśmy co robić. Czy wrócić… po drugiej stronie Bugu…, czy co?(2; 00:00:00)KK: Jak przyjechaliśmy do Kowla, to pamiętam jeszcze, że... No nikogo tam nie znaliśmy w ogóle. I jeszcze było kilka bombardowań, a potem to wszystko ustało. Myśmy nie wiedzieli, co się dzieje. I pamiętam dzień, kiedy Rosjanie wkroczyli. A przedtem była taka złowroga cisza. Było tak dziwnie, bo przedtem bomby, strzelanina, a tu cisza. I było coś takiego złowrogiego w tej ciszy. No i potem, pewnego ranka żeśmy się obudzili, trochę strzelaniny żeśmy usłyszeli, ale nie wiedzieliśmy wtedy, że rozstrzeliwali już różnych oficerów. Myśmy o tym nie wiedzieli wtedy. Ale my byliśmy u tej pani, tam mieszkaliśmy, i nami nikt się nie zajmował. Potem wyszliśmy do miasta i widzieliśmy tych żołnierzy ruskich. Oni wyglądali tak niechlujnie! Wszystko wisiało w strzępach. Nawet te płaszcze żołnierskie nie były obdziergane. Myśmy myśleli: no naprawdę, co to za dzikusi, zupełnie z Azji. I niektórzy było Azjatami, bo oni byli pomieszani. Mówili po rosyjsku, a ja wtedy po rosyjsku nie rozumiałam, moi rodzice też nie; mówili po niemiecku i po francusku, a rosyjskiego nie znaliśmy. <span style="white-space:pre">	</span>Ja u tej pani mieszkałam, ona miała dwa lata ode mnie starszą córeczkę. Ona miała takiego małego pieska i ja go zabierałam na spacer na linie. Bardzo lubiłam psy. No i szłam, mamusia mnie wtedy jeszcze ładnie ubierała, miałam takie kokardy we włosach, miałam warkocze wtedy. I pamiętam jak się gapili na mnie ci Rosjanie: - Horoszaja diewoczka. Nie wiedziałam wtedy, co to znaczyło, ale widziałam, że mnie bardzo podziwiali. I tego psa na linie, nie widzieli nigdy nic takiego. Burżuazja, nie? Oni nie wiedzieli nic takiego. Oni byli z Syberii, czy tam z Azji gdzieś tam. I ja sobie myślę: Boże, skąd oni przyjechali? I ta Jasia, ta starsza ode mnie... Chodziłyśmy do parku, tam był niedaleko park. Kiedyś siedziałyśmy na ławce w niedzielę i dwóch Rosjan, oficerów rosyjskich, przysiadło się do nas. Myśmy nie mogły się z nimi dogadać. Ale potem zaczęłyśmy się bawić w piłkę i ona zostawiła, miała takie okulary na słońce, zostawiła je na ławce. I on sobie to włożył na nos, nie widział takich. Jak ona przyszła i po polsku mu wygarnęła: - Ty! Oddaj mi moje okulary! On się tak patrzył, taki przestraszony trochę, biedny, aż mi było go żal. Mówił: - Horoszaja diewoczka, horoszaja diewoczka, w porządku, ja ci nic nie zrobię. I oddał jej te okulary. <span style="white-space:pre">	</span>Oni nie byli wszyscy tacy, jak ich opisują czasem, że się znęcali. Ci, których ja spotkałam, to raczej bali się nas. Byli tacy trochę nieśmiali, bo widzieli, że myśmy byli... No, inteligencja polska. A oni, to takie nieokrzesane było to wszystko. <span style="white-space:pre">	</span>No i potem kazali nam się zarejestrować. Myśmy myśleli potem, że to pułapka, ale prawdopodobnie oni i tak już wiedzieli kim byliśmy. Chcieli znać zawód ojca, wszystkie dane o naszej rodzinie. I zarejestrować się. A chcieliśmy wrócić na zachód, bo co będziemy tam robić? Nikogo nie znaliśmy. I ojciec mówi: - Zaryzykujemy i powrócimy do domu. Całe szczęście, że tego nie zrobił, bo by go Niemcy rozstrzelali. To mu uratowało życie prawdopodobnie. A mieliśmy też, kuzynka mojej mamy ze Sławkiem swoim, małym chłopczykiem, też uciekła z nami. Teraz on mieszka w Krakowie, spotkałam go. I on to pamięta jeszcze trochę, chociaż był młodszy ode mnie o sześć lat. Pamięta mnie trochę też. Ona z nim wróciła z powrotem do Tarnowa, nie miała problemów, a potem w Krakowie mieszkali. A myśmy nie wrócili. I całe szczęście, bo ojca by zastrzelili Niemcy. Więc zostaliśmy tam i czekaliśmy, co się stanie.<span style="white-space:pre">	</span>No i zanim zdecydowaliśmy, czy wracać, czy nie wracać, ojciec podał nasze nazwiska na tej liście, że chcieliśmy wrócić na zachód. No i z tej listy oni wiedzieli, gdzie mieszkaliśmy. I pewnego dnia, to było w nocy z 28 na 29 czerwca, w świętego Piotra i Pawła, gdzieś o drugiej nad ranem walenie: - Sobierajties' z wiesz'cziami. Z rzeczami, zabierzcie swoje... Ci państwo Zajączkowscy myśleli, że po nich przyszli, ale nie, oni się nimi nie zajmowali. Nas chcieli. Tam ciężarówki już czekały, już inni Polacy tam byli. Pozwolili nam... Ci, co przyszli, nie byli okrutni. Ich twarze były zupełnie jak wykute z marmuru. Nie widać było żadnych…, co oni myśleli: czy im było żal nas, czy... Na pewno to robili tak często, byli przygotowywani. Bo swoich też tak wywozili na Sybir. Kto się nie zgadzał z komunistami, to też ich wysyłali, swoich. Więc oni na pewno byli do tego przyzwyczajeni. Ale nie pokazywali na twarzach nic. Tylko niektórzy z tych, którzy byli w naszym wagonie, mówili, że jak dzieci płakały, to niektórzy nawet starali się je uspokoić: że w porządku, że tam będzie dużo do kuszania. Jedzenia dostaniecie, nie bójcie się, będzie w porządku. Pojedziecie, ładnie jest w Rosji. Do nas to tam nie mówili, że tam będzie do kuszania. Ale kazali nam się zbierać. Mówi Możecie sobie spakować co chcecie. A więc spakowaliśmy taki duży kosz wiklinowy, pamiętam, wszystko tam się ułożyło do tego kosza i żeśmy zdążyli zabrać. Wszystko było na lato, co mieliśmy, bo nie wróciliśmy do domu i nie mieliśmy żądnych ciepłych rzeczy. Bo wszystko zostało w domu, w Siemianowicach. Bo do Piwnicznej nie braliśmy żadnych ciepłych butów, ani odzieży ciepłej. Kilka swetrów, a tak, to wszystko na lato, letnie sukienki... na Sybir…<span style="white-space:pre">	</span> Ta pani Zajączkowska, u której mieszkaliśmy, potem zabrali nas na… tam była duża taka stacja. Pamiętam jeszcze, że dzwony w kościele dzwoniły na mszę świętą, a myśmy już załadowani. Zaryglowali nas w tych wagonach. I tak się stało, że większość tych wysłanych z nami to byli polscy Żydzi. Kilku z nich to już było w Rosji, bo dobrowolnie pojechali, bo myśleli, że tam sowiecki raj. Narzekali, że w Polsce było źle i pojechali. A potem jak pojechali, jak zobaczyli jaki to raj był, wrócili. I ci ich zabrali z powrotem. Tak, że dużo polskich Żydów z nami było. To była mieszanina, niektórzy byli ortodoksyjni, z pejsami – na wschodzie dużo było tych starozakonnych. I była też inteligencja, poczuwali się do Polaków, nie można było ich prawie odróżnić od Polaków. Nawet nie wyglądali na Żydów. To była mieszanina. <span style="white-space:pre">	</span>No i w tym jednym wagonie to było chyba więcej niż trzydzieści osób, tam wpakowali do tego wagonu, może było nas więcej, już nie pamiętam. Ciężarowe wagony, bydlęce. Takie, gdzie się bydło przewozi: zasuwane, duże drzwi i małe okienka pod sufitem. Nie było okien na dole. Prycze postawili dla nas, żebyśmy mogli spać na tym. Niczego nie było. Na ubikację była dziura w środku. Było bardzo prymitywnie. I to zawszone już było z poprzednich…, bo tam już wywozili innych, przed nami było kilka transportów. Myśmy słyszeli o tym. Już rodziny oficerów były wysłane. Zaczynali już od lutego, a to już był czerwiec. (02; 00:10:00)KK: Kilka transportów już pojechało. Wywieźli nas na stację. Pani Zajączkowska i ci, którzy nas znali, przyszli na peron, przynieśli nam chleba i jedzenia, które się potem bardzo przydało, bo nam nie dawali dużo jeść po drodze. Potem zaryglowali te drzwi. Mnie wsadzili na pryczę. Byłam jedynym dzieckiem, więc mnie tam trochę rozpieszczali. Ludzie byli dobrzy, naprawdę, ja ich bardzo miło wspominam. Tak mnie rozpieszczali, że moja mama się bała, że rozpieszczą mnie zupełnie. Bo byłam jedynym dzieckiem, więc traktowali mnie jak taką laleczkę. Wsadzili mnie na pryczę, żebym sobie mogła wyglądnąć przez to okienko. <span style="white-space:pre">	</span>Z początku nie można było tych drzwi otworzyć, dopiero jak pociąg ruszył, jak już przekroczyliśmy... Sarny wtedy były ostatnia polska miejscowość. Pamietam, że granica była między Polską a Rosją. Wtedy już pozwalali nam trochę otwierać, bo było gorąco. To był czerwiec. Dachy były metalowe i takie rozgrzane. Ci, których wywieziono w styczniu, lutym, w marcu, to po prostu marzli. Niektórzy zamarzli na śmierć. Ale u nas było odwrotnie, było za gorąco. Mało wody było, dawali nam wiadro wody na cały dzień i musiało wystarczyć. Potem przynieśli nam ten kipiatok, wrzątek: Zróbcie sobie herbatę. Myśmy mieli trochę herbaty, kawy ze sobą - przynieśli nam ci państwo – i się dzieliliśmy. Wszyscy się dzielili tym, co mieli. Byliśmy w tej samej sytuacji. Jak przed wojną Żydzi i Polacy nie bardzo z sobą w zgodzie żyli, ale tutaj wszystko... Naprawdę bardzo przyjemnie pamiętam tych Żydów polskich, którzy tak się z nami zżyli, a my z nimi. Tam rabin był nawet między nami, odmawiał sobie te... Mnie to tak fascynowało. Było to dla mnie bardzo interesujące. Uczyli mnie trochę jidysz, nauczyli, bo wielu tam rozmawiało w jidysz. Po polsku też umieli, ale niektórzy to bardzo słabo po polsku i między sobą mówili w jidysz. <span style="white-space:pre">	</span>Dwa tygodnie trwała ta podróż. Ja tam byłam przy tym okienku i mówiłam im, jakie stacje żeśmy przejeżdżali. Wtedy już zaczęłam się uczyć... Ktoś tam miał rosyjską książkę, a ja bardzo szybko się uczę języków i nauczyłam się tego alfabetu. Mogłam już przeczytać nazwy tych rosyjskich stacji. Pociąg nie zatrzymywał się na każdej, jechał szybko, i zatrzymywał się tylko na większych stacjach. Pierwsza stacja to był Świerdłowsk zdaje się, już po Uralu. Poza Uralem dawano nam już większą swobodę, można było otwierać te drzwi więcej. W Nowosybirsku już nam pozwolili wyjść na peron nawet, żeby nogi wyprostować. I tam sprzedawali lody, tatuś, pamiętam, kupił mi lodów. Było gorąco i pamiętam to bardzo dobrze. W Nowosybirsku mijaliśmy…, wjechał drugi pociąg pełen Polaków. Myśmy do siebie tam rozmawiali, krzyczeliśmy przez te... Kilka żesmy spotkali pociągów Polaków, wywozili na Sybir. Żeśmy się tam nawoływali: A to Polacy między wami? -Tak! Tworzyło się takie braterstwo naprawdę, którego przed wojną nie było. Ale takie okoliczności łączyły ludzi. Polak to brat, wszystko jedno jakie miał polityczne poglądy, wszystko łączyło, czy to był wieśniak, czy inteligent… Wszystko nas łączyło i nie robiło różnicy. To było piekne z jednej strony.<span style="white-space:pre">	</span>Poza Nowosybirskiem już był Sybir. Jeszcze jak przez Ural przejeżdżaliśmy, pamiętam. Pociąg jechał tak powoli przez te góry. Piękne widoki, śliczne. Śnieg był w górach. Potem pojechaliśmy przez Swierdłowsk, to tam gdzie rodzina cara była zamordowana. Ja wtedy nie wiedziałam tego, potem czytałam historię, już w Polsce. Pierwsza stacja na Sybirze nazywała się Tajga. No i to była tajga. Zaczęła się tajga. Mała stacyjka Tajga, gdzie rzeka Ob wpływała do tego jeziora. To nie Bajkał, tylko jakieś inne jezioro... Koło Irkucka jakieś tam jezioro było, nie pamiętam jak się nazywało. I ta rzeka Ob tam wpływała. Olbrzymie te syberyjskie rzeki są, prawie nie widać drugiego brzegu jak się stoi. <span style="white-space:pre">	</span>No i tam już czekały statki parowe. Wyładowali nas z tych wagonów i władowali na te statki parowe. Rodzinom z dziećmi pozwolili zostać na pokładzie, bo na dole było duszno i gorąco. No i prawie tydzień trwała ta podróż rzeką Ob, zupełnie na północ, tam gdzie były te wszystkie koncentracyjne obozy. Teraz tam jest jeszcze Norylsk, ale wtedy tam niczego nie było. Norylsk był zbudowany właśnie przez Polaków, przez polskich jeńców. Wtedy tam było puste pole, nic nie było.<span style="white-space:pre">	</span>Wyładowali nas gdzieś niedaleko od morza. Nie dojechaliśmy do samego Północnego Morza. Wyładowali nas, ciężarówki czekały na nas. I pamiętam, tam była taka wioska. I te wszystkie rosyjskie dzieci wybiegły, bo to dla nich było takie przeżycie. Bo tam prawie nigdy nikt nie zaglądał. Te dzieci się gapiły na mnie, bo jeszcze ładnie byłam ubrana, miałam warkocze. Tak się gapiły i mówiły, jaka ładna dziewczynka. Ja wtedy po rosyjsku nie rozumiałam. Chciałam z nimi porozmawiać, bo ja zawsze lubiłam nawiązywać kontakt z ludźmi, ale nie mogłam się z nimi dogadać. I jak mamusia mnie zawołała: - Krysiu! - a krysa po rosyjsku to jest szczur.... Może wyglądałam jak taki mały szczurek, bo miałam te warkocze, długie nogi, chuda byłam. Zaczęły się śmiać, a ja nie wiedziałam, z czego się śmieją. Potem jak się nauczyłam po rosyjsku, to już wiedziałam z czego się śmiały, że krysa.<span style="white-space:pre">	</span>Zawieźli nas tymi ciężarówkami w głąb tajgi. Była taka wyrąbana droga, gdzie było wyrąbane drzewo, przez tajgę. Zawieźli nas do… był duży taki koncentracyjny obóz. To był taki prawdziwy, z kolczastym drutem, z wieżami. I te baraki wszystkie były z drzewa zbudowane. Ale nam jako rodzinie dali na samym skraju tego obozu, za drutem, tak, że mogliśmy wychodzić, dali nam taką izbę. Jeszcze druga rodzina tam była polska. Była taka przepiórka. Mogliśmy chodzić do tej tajgi i zbierać.... Głodowaliśmy, bo tam dużo nie dawali do jedzenia, 20 gramów chleba zdaje się było na cały dzień. (02; 00:20:00)KK: Tam nie było jeszcze tak źle, bo zbieraliśmy grzyby, jagody, bo to był koniec lata. Chodziliśmy po tej tajdze, i pamiętam kiedyś – nigdy nie zapomnę tego widoku – zupełnie niespodzianie natknęliśmy się na kilka baraków. Widocznie tam kiedyś był jakiś obóz, ale nikt tam nie mieszkał. I było piękne jezioro, takie małe jezioro, była jesień i liście żółte i czerwone odbijały się w tym jeziorze. Piękny widok. Poszliśmy do tych baraków, nikt tam nie mieszkał, tylko na tych belkach były napisy w różnych językach, również po polsku. Tam byli więźniowie kiedyś, różnej narodowości, którzy byli wywiezieni... Jeszcze za cara. I tam było po polsku: jak kiedyś tu będziecie, Polacy, powiedzcie mojej rodzinie w Polsce, że jestem tutaj. Były bardzo wzruszające te napisy. Myśmy zapisali sobie niektóre nazwiska, ale to było jeszcze za cara, to na pewno rodzina już wymarła, albo potomkowie już zapomnieli, że jakiś pradziadek czy dziadek był tam. Naprawdę, to było, jakby zwróciło się w tył, w historię. A ja zawsze lubiłam historię i bardzo dobrze znałam polską historię i inną też. Dla mnie to było takie wracanie przed rewolucję jeszcze, do tych czasów.<span style="white-space:pre">	</span>Wywieźli nas właśnie do tego koncentracyjnego obozu, byliśmy krótko.KM-M: A jak to się nazywało, nie pamięta Siostra?KK: Nie wiem czy w ogóle miało nazwę, czy te obozy nie miały numery czasem tylko. Ja nie wiem, jak się nazywał ten obóz. Być może, że to było... Jak się nazywał ten znany obóz na północy? Wiem, że niedaleko była wioska Kurlejek. Tam był słynny obóz, to może był to ten. Tylko myśmy nie wiedzieli, przynajmniej ja nie wiedziałam, jak się nazywał.KM-M: Workuta?KK: Workuta, tak, gdzieś koło Workuty to było. Być może, że to była Workuta. Ja nie jestem pewna, ale tam było dużo tych obozów, małych i większych. To był dość duży obóz, więc może to była Workuta właśnie, tam na samej północy. Tak, Workuta, być może, bo potem jak czytałam o Workucie opisy, to się sprawdzało. Ale tam byliśmy tylko jakieś dwa miesiące zdaje się. I potem rodziny z dziećmi znowu załadowali, zanim rzeka zamarzła. Tam marznie wcześnie, bo to na północy. Lato trwa tylko jakieś dwa miesiące, potem zaczyna się jesień i zima. Zima trwa prawie sześć miesięcy, więcej czasem. Więc załadowali nas znowu na te parowe statki i popłynęliśmy na południe rzeką Ob. Tą samą rzeką. Wyładowali nas około Tomska. Byliśmy w Tomsku, potem z Tomska nas zawieźli ciężarówkami do Nowosybirska. Między Nowosybirskiem a Tomskiem był ten obóz. <span style="white-space:pre">	</span>To już nie był obóz właściwie, tylko były takie baraki. Już drutu kolczastego nie było. Dorośli mieli pracować w tajdze, a dzieci miały iść do szkoły rosyjskiej, żeby nas przekabacić. Niedaleko była ta wioska Kurlejek. Tam był Kurlejek, tak. Ja ani jednego dnia w tej rosyjskiej szkole nie uczyłam się. Bo tam spotkaliśmy takiego starego Rosjanina, dzieduszka go nazywałam, i on mówił: Krysiu, tam cię nic nie nauczą. On był przed rewolucją jeszcze, nienawidził tych bolszewików. To bardzo wykształcony człowiek był, zesłany na Sybir dlatego, że popierał cara. Właściwie jego żona pracowała w carskim siele, u cara, w carskim pałacu. Była zdaje się jakąś damą dworu, czy czymś. Może coś niższego, ale była bardzo wykształcona. Ona umarła. Obydwoje wywieźli na Sybir, ona umarła i on został sam. Nie miał dzieci. Natomiast z nami się zaprzyjaźnił. To był bardzo kulturalny człowiek i z nami mógł porozmawiać na swoim poziomie. I on mówi: Krysiu, ja ciebie nauczę dobrej rosyjszczyzny. Tutaj na Sybirze nie mówią dobrze po rosyjsku. Więc nauczył mnie czystą rosyjszczyzną, Pięknym rosyjskim językiem. I ja bardzo ten język polubiłam, naprawdę, chociaż to był język moich oprawców, można powiedzieć. Ale piękny język, śpiewny. On mi pożyczył klasyki. Czytałam Puszkina, Lermontowa, Tołstoja, wszystkie te klasyki, po rosyjsku. Miałam wtedy już czternaście lat. Ale jak byłam młodsza to czytałam już książki dla dorosłych. Dla dzieci też, ale nudziły mnie te dziecinne książki. Ja lubiłam poczytać coś dla dorosłych i czytałam te powieści. Anna Karenina i inne, czytałam po rosyjsku. I on mi pożyczał te książki, bo miał swoją bibliotekę własną. Tam też była taka pani Ptakowa, pamiętam. Ona była Polką, wyszła za mąż za Rosjanina jeszcze przed rewolucją. Jego wysłali na Sybir na Kamczatkę gdzieś i umarł. Ona została z synem. Syn już był Rosjaninem, już nie umiał po polsku. Taki przystojny chłopak, dwa lata był straszy ode mnie.(03; 00:00:00)K. K: Poszłam kiedyś... Bo tak chodziłam sobie po tej tajdze. Te baraki były okrążone tajgą. I tam było zupełnie bezpiecznie. Kiedyś z daleka widziałam niedźwiedzia nawet, ale on mną się nie zajmował, a ja nim, poszedł sobie gdzieś tam. Wtedy byliśmy całą grupą, po grzyby chodziliśmy. Ale on się tam nami nie zajmował. Pięknie tam było, a jesienią to śliczna ta tajga była. Bo tam były też renifery. Tam się też zaczynała tundra, tam gdzie my byliśmy. Bagna już się zaczynały. Mam bardzo przyjemne wspomnienia o tej tajdze, muszę powiedzieć.<span style="white-space:pre">	</span>Potem wróciliśmy rzeką z powrotem do Tomska. Przywieźli nas z Tomska ciężarówkami do obozu, który nazywał się „dziesiątka”. To było trzydzieści kilometrów od Tomska, dziesięć kilometrów od tej Kurlejki, od tej wioski. Pieszo można przez tą tajgę, tam była droga przez tą tajgę, tatuś tam chodził. Było mało jedzenia, głodowaliśmy, więc co mieliśmy, to zamienialiśmy na jedzenie. Łańcuszki na przykład, zegarki, takie rzeczy. Pierścionki. Oni przepadali za tym wszystkim. Koronki, halki nawet kupowali, wszystko. Nie widzieli nic takiego. I to wszystko zamieniało się na jedzenie, bo głodowaliśmy. Nam dawali bardzo mało, tylko chleb i taką cienką zupę, więc to nie było wystarczające. Jak mówiłam, w lecie to nie było tak źle, ale w zimie... Mamusia zasuszyła grzybów na zimę, więc mogliśmy te grzyby gotować w zimie. <span style="white-space:pre">	</span>No a potem przyszła ta amnestia. Do nas, całe szczęście, to dotarło. Ale niektórzy, gdzieś tam daleko na Sybirze, nigdy nie słyszeli o tej amnestii niektórzy zostali tam potem wiele lat później, kiedy już mogli wrócić do Polski. Ale nikt im nie powiedział. My mieliśmy takiego komendanta. To był dobry człowiek, naprawdę. Ja pamiętam go. Taki dżentelmen był, zawsze pukał jak wchodził. Poprzedniego mieliśmy, to był taki cham, przepraszam – kopnął drzwi... I miał takiego sobakę, psa, który wyglądał bardzo podobnie do niego. I ten pies zawsze chodził pierwszy, a ten za nim. No i tam był jeden taki... Byliśmy z tymi polskimi Żydami, nie? Taki młody Żydek był, on był taki trochę pyskaty. Nie bał się ich. I kiedyś jedna z tych Żydówek była chora i leżała na pryczy. I ten wszedł bez pukania, a ten żydziak, już mu za dużo było, wpuścił psa i zamknął drzwi. Mówi: Jednego sobakę wpuszczę, ale drugiego nie! I ten go uderzył w twarz. Dobrze, że go nie zastrzelił. <span style="white-space:pre">	</span>Ale Żydzi, mieli wtedy dość dużo swoich w Moskwie, napisali takie zażalenie do Moskwy, że ten się z nimi źle obchodzi, że był brutalny. No i usunęli go. Usunęli go i dali nam potem takiego komendanta, który naprawdę był dobrym człowiekiem. Współczuł nam. Był naprawdę dżentelmen, pochodził chyba z jakiejś lepszej rodziny. Był grzeczny, zawsze pukał, jak wchodził. Mówił do nas nie per „ty”, tylko grzecznie mówił do nas. I powiedział kiedyś tatusiowi: Słuchajcie, panie Kępiński. Ja słyszę, że się tworzy armia Andersa na południu. Ja wam radzę, sprzedajcie wszystko co macie, kupcie sobie bilet, jedźcie do Tomska i pociągiem pojedźcie... Bo to już było po tej amnestii, że mogliśmy się poruszać po Rosji, przynajmniej poza Uralem. I mówi: Pojedźcie sobie na południe, tam jest armia Andersa, będziecie ze swoimi. Ja wam radzę, bo inaczej się stąd nie wydostaniecie. Macie teraz szansę. I powiedział wszystkim Polakom tam, nie tylko tatusiowi. No i myśmy tak zrobili. Tatuś sprzedał wszystko i powiedział Polakom, i Żydom też, że jeżeli chcą wracać do Polski... Niektórzy chcieli zostać w Rosji, ci Żydzi, bo byli komunistami. Chociaż potem wyleczyli ich z tego komunizmu, jak widzieli jak tam było. Niektórzy byli bardzo przywiązani do Polski i chcieli wrócić, a inni: - O nie, w Polsce nas prześladowano, po co tam wracać? Tutaj nam lepiej. No to zostali. Ale nikt nie był zmuszony do pozostania, ani do opuszczenia. Każdy musiał wybrać, i myśmy naturalnie wybrali wracać. Nie chcieliśmy tam do końca życia zostać.<span style="white-space:pre">	</span>Spakowaliśmy wszystko i najpierw pojechaliśmy do wioski, tam mieszkaliśmy kilka dni. Tam tatuś zamieniał różne rzeczy, jak pierścionki, za pieniądze, żeby zbierać trochę pieniędzy i za jedzenie. Zapasy żeśmy sobie zrobili, bo tam w tych pociągach nie było żadnych jadalni, ani niczego. Trzeba było brać ze sobą jedzenie, inaczej się głodowało. No i wtedy z Tomska, pamiętam, pierwszy raz... To już nie były bydlęce wagony, to już był porządny pociąg pasażerski, transsyberyjski, przez całą Syberię jechał. Wsiedliśmy do tego pociągu – to już porządne wagony były – i pojechaliśmy. O, to był luksus w porównaniu z tym, jak nas wywieźli. Z Tomska żeśmy pojechali z powrotem do Nowosybirska, zdaję się to było, i stamtąd pojechaliśmy na południe pociągiem. Jeszcze przez Bucharę, przez Taszkient. Do Taszkientu, na południe. Przez cały Kazachstan, ten południowy Kazachstan, nie północny, przez południowy Kazachstan. Uzbekistan potem był. Taszkient, już piękne miasto. Pamiętam, tam był taki meczet, śliczny, z takich niebieskich kafelek wybudowany, niebieski meczet, znany na całym świecie. I były piękne mozaiki. Im nie wolno reprezentować ludzi, ale były kwiaty. Śliczne to było. Pamiętam, bo ja zawsze byłam bardzo wrażliwa na takie piękno.<span style="white-space:pre">	</span>Nie pamiętam jak długo byliśmy w Taszkiencie. Wtedy już byliśmy na swoim, nikt nam nie dawał nic do jedzenia, musieliśmy... No i było gorzej, bo przedtem coś tam dostawaliśmy, a teraz trzeba było znaleźć coś do jedzenia. A był głód wszędzie, bo to była wojna. Rosjanie też głodowali, nie tylko my. Było mało jedzenia, więc tatuś zamieniał co mógł, ubrania i takie rzeczy. Jeszcze mieliśmy pierścionki. Za jedzenie. Tam też nabawiliśmy się tyfusu.<span style="white-space:pre">	</span>Aha, najpierw z Taszkientu pojechaliśmy na kołchoz. Żeby zarobić pieniądze, pracowaliśmy w kołchozie. Ja byłam jeszcze za młoda. Tam były duże plantacje bawełny. I jeszcze pamiętam, że jak bawełna kwitła, jak były te puszki, to wszyscy żeśmy kichali. Oczu nie można było rano otworzyć, były takie zaropione. Nie tylko my, wszyscy. Tamtejsi Uzbecy też cierpieli na to, jak ta wata kwitła. Przypomniało mi się jak był pyłek z tych naszych iglaków, też mam alergię na to i kichałam, chrząkałam, miałam zaczerwienione oczy. To mi przypomniało o tym i mówiłam naszej matce, że powtórka mojej historii: tam był chłapok, a tutaj iglaki. Naprawdę, to było bardzo trudne i wszyscy chorowaliśmy. I wszędzie były wszy, wszystko było zawszawione. Ci Uzbecy byli czyści ludzie, ale jakoś się nie mogli od tych wszy uwolnić. (03; 00:10:00)KK: Prali wszystko, wszystko było czyste, ale było dużo wszy. A wszy roznoszą zarazki i wszyscy żeśmy dostali tyfusu. Tyfusu plamistego, nie tego brzusznego, bo to są dwa rodzaje tyfusu. Plamistego. Najpierw rozchorowała się moja siostra i tatuś. Moja siostra prawie że umarła, bo majaczyła i... A nie było ani lekarstw, ani niczego. Ani nie było księdza tam polskiego, żeby ją namaścił. Nic. Mszy świętej nie mieliśmy, sakramentu, nic. Później jakoś wyzdrowiała jakimś cudem. Jeszcze pamiętam, że tak się modliłam, żeby nie umarła. Potem tatuś zachorował, też przechodził to ciężko. Potem mamusia zachorowała, też bardzo ciężko. Jeszcze miała komplikacje, ropa jej wychodziła. Dostała, nie wiem jak się to po polsku nazywa, (03; 11:10?) to się po angielsku nazywa, takie zapalenie tego gruczołu.KM-M: Węzły chłonne.(K. K.): Tak, tak. Była bardzo chora, myśleliśmy że umrze. Właściwie umarła po tym, tylko że wtedy jak tam była, nie umarła jeszcze. Była bardzo chora. Wszyscy chorowaliśmy, my wyzdrowieliśmy, ale mama już nigdy nie wyzdrowiała. Niby wyzdrowiała, ale komplikacje były, była osłabiona. <span style="white-space:pre">	</span>Potem przenieśliśmy się do Turkiestanu z tego kołchozu. To było najbliższe miasto. Tatuś tam znalazł pracę w polskim konsulacie. Zabrał nas, pamiętam, jechaliśmy wozem ciągniętym przez wielbłądy. I posadzili mnie na tym wielbłądzie, tak, że mogłabym powiedzieć, że jechałam na wielbłądzie. Fajni byli ci Uzbecy, którzy po nas przyjechali. Tatuś na nas czekał w Turkiestanie, miał tam załatwiony pokój przy tym polskim konsulacie. Polacy się trzymali razem. No i tam żeśmy się dowiedzieli, że ta armia Andersa tworzy się na południu. No i tatuś powiedział do mojej siostry i do mnie: Słuchajcie... Cała grupa Polaków chciała do tej armii Andersa się dostać, specjalnie młodsi ludzie, młodzież. I tatuś powiedział: - Ja nie mogę zostawić mamusi chorej, ale wy musicie się stąd wydostać, macie szansę. To był najtragiczniejszy czas w moim życiu. Musiałam rodziców pożegnać, wiedząc, że prawdopodobnie ich nigdy nie zobaczę. Jeszcze pamiętam ten zakręt na drodze, jak żeśmy kiwali. Tatuś wyszedł na drogę. Pieszo żeśmy szły na stację, a tam były ciężarówki, które zabrały nas. Potem pociągiem dojechałyśmy najpierw do Samarkandy, potem do Taszkientu. Tam było dużo Polaków z nami, tak, że nie byłyśmy same. <span style="white-space:pre">	</span>Potem wyjechaliśmy do Pahlavi. Najpierw do Krasnowodzka całą grupą Polaków, bo usłyszeliśmy, że jedyna rzecz, żeby wydostać się z Rosji, to pojechać do Krasnowodzka. Tam już okręty czekały. To był rosyjski okręt, ale przewozili polskich żołnierzy, bo Rosja pozwoliła, żeby wojsko wyjechało. Bo walczyliśmy z Niemcami, oni też, więc im to wychodziło na rękę. Inaczej by nie pozwolili. A że cywile też się przyłączyli do niego, to oni tak patrzyli przez... Oni wiedzieli. Oni cywilów nie chcieli za bardzo wypuścić, specjalnie dzieci, bo niektóre dzieci wsadzili do sierocińców, jak straciły rodziców, i na Rosjan ich wychowywali. Młodsze już pozapominały po polsku, ale starsze pamiętały, niektóre uciekały i szukały Polaków. Były takie odyseje, że szli przez te stepy, braciszek i siostrzyczka, i szukali Polaków. I znaleźli w końcu. Uciekali z tych rosyjskich sierocińców, bo tam ich chcieli wychować na komunistów i na Rosjan, żeby zapomnieli skąd pochodzą. I się udało niektórym. Jeszcze są teraz młodsze dzieci z polskimi nazwiskami, które do tego czasu zupełnie zapomniały skąd pochodziły i kto był ich rodzicami. To tragiczne. Ale Polacy zwykle upominali się. I nawet kobiety polskie, których to nie były dzieci, mówiły, że to ich dziecko i zabierały. Wykradali. Nawet się wydarzyły takie rzeczy, że wykradali te dzieci polskie z tych sierocińców i zabierali Polacy, żeby jak najwięcej ich wydostać. <span style="white-space:pre">	</span>Więc pojechałyśmy z siostrą przez Morze Kaspijskie. W Krasnowodzku... A pamiętam ten Krasnowodzk, pierwszy raz wtedy widziałam morze. Moja siostra była nad Bałtykiem, jak była dzieckiem, ale ja nigdy morza nie widziałam, więc cieszyłam się. A tam tak śmierdziało wszystko naftą, bo tam naftę wydobywali,. Tam są szyby naftowe. I cała ta plaża, wszystko zalane było naftą. I fale nawet śmierdziały naftą. Na mnie to takie wrażenie zrobiło. Czekaliśmy na tej plaży na ten okręt rosyjski, który potem nas zabrał przez Kaspijskie Morze do Pahlavi. Pahlavi było po drugiej stronie już, w Iranie. Pamiętam, jak żeśmy wylądowali i człowiek odetchnął, że pozostawił ten „raj” poza sobą. Tylko że większość z nas zostawiła rodziców, to też smutne było. Ale byliśmy wolni. Człowiek czuł tą wolność. Czuł, że był w zupełnie innym świecie. I ci Persowie, muszę powiedzieć, oni byli bardzo dobrzy dla nas. Bardzo dobrzy. Myśmy nie znali irańskiego, ale dużo z nich rozmawiało po francusku, niektórzy trochę po angielsku mówili. Wielu z naszych nauczycieli znało język francuski, bo to było dużo inteligencji tam. Więc znali język francuski, porozumieli się z nimi.<span style="white-space:pre">	</span>Z Pahlavi nas zabrali autobusami... Ja się rozchorowałam. Jak wylądowaliśmy w Pahlavi, ja dostałam zapalenia opłucnej. Bo na tej plaży żeśmy pod gołym niebem spali, a było zimno, bo już była jesień, i ja się zaziębiłam. I dostałam zapalenia opłucnej. Więc moja siostra... Pierwszy raz żeśmy były odłączone, jedna od drugiej. Ona musiała zostać ze swoim plutonem, bo była plutonową. Już była w mundurze, wszyscy byli w mundurkach. Ona została z tymi junaczkami, a ja wraz z kilkoma polskimi dziewczynkami, które też były chore, zabrali nas karetką pogotowia przez góry. Widziałam przez te okienka śliczne góry. A były takie przepaści, takie zakręty! Widzieliśmy nawet, kilka aut tam spadło. Bo ci Persowie brali opium często i jechali jak wariaci, naprawdę. Tak więc było kilka wypadków, że cały autobus albo auto spadło na dół i roztrzaskało się. A takie były zakręty, że nie wiedziało się, jakie auto z drugiej strony jedzie. Były zderzenia, wypadki po drodze. Ale jakoś szczęśliwie żeśmy dojechały do Teheranu. W Teheranie to był taki patriarcha chaldejski, który był bardzo przyjazny dla Polaków. I on udzielił nam, polskim dzieciom różne takie pomieszczenia, budynki które należały do chaldejskiego kościoła. Nas ulokowali w takiej dzielnicy Dżulfa, gdzie... (03; 00:20:00)KK: Nie, to było jeszcze w Isfahanie. W Teheranie żeśmy mieszkali w takim dużym domu. Były różne obozy polskie w Teheranie. Byłam tam w szpitalu też w Teheranie, i pamiętam, że było tak dużo pacjentów, że byliśmy w namiotach dużych na zewnątrz. Bo wszystkich nie można było zmieścić w tym szpitalu. I pamiętam, jednej nocy, ludzie umierali jak muchy. Jeszcze byli wycieńczeni po Rosji, i ten tyfus panował, i czerwonka i różne inne choroby. Ja miałam gorączkę i miałam zapalenie oskrzeli. Leżałam na takim polowym łóżku tutaj, naprzeciw mnie była młoda Polka, po jednej stronie jakaś starsza kobieta i po drugiej inna. I wszystkie trzy umarły w nocy. Potem widziałam, jak prześcieradłami je... Ja sobie pomyślałam: Boże, następna to ja. Jednej nocy wszystkie umarły naokoło mnie. Tak umierali. No i wynieśli je potem, a ja przeżyłam. <span style="white-space:pre">	</span>Moja siostra martwiła się o mnie, bo została w Pahlavi. I potem przewieźli mnie... Aha, najpierw nie wiedzieli co ze mną robić, z tą jedną junaczką, nie? I wsadzili mnie do obozu polskich żołnierzy, bo co mieli ze mną robić? Moja grupa jeszcze nie przyjechała. Ja pamiętam, jacy oni byli dla mnie dobrzy. A ja wyglądałam zawsze młodziej, niż byłam, miałam wtedy czternaście lat, a wyglądałam na dwanaście. No i wielu z tych żołnierzy miało córki w moim wieku. Odgrodzili mi kawałek w tym namiocie, taki specjalny kącik mi zrobili. Takimi kocami minie tam odgrodzili, dali mi jakiś materac, przynosili cukierki i czekolady. I czasopisma, żebym się nie nudziła. Naprawdę, nigdy nie zapomnę, jacy oni byli dobrzy dla mnie. <span style="white-space:pre">	</span>A byłam w mundurku, też byłam junaczką i należałam do Wojska Polskiego. Później, jak przyjechały, połączyłam się z nimi i pojechaliśmy razem do Isfahanu, z Teheranu. I w Isfahanie przydzielono nas wtedy do... Tam w Isfahanie ten biskup przydzielił nas... Były różne ośrodki polskie. Potem nazywali Isfahan miastem polskich dzieci, bo było tyle nas Polaków w tym Isfahanie. Prawie tyle samo, ile Persów. Więc przydzielili nam ci biskupi różne ośrodki, które należały do tego ich kościoła ormiańskiego. Nam dali taki piękny budynek, który należał do ormiańskich mnichów. Oni nam odstąpili na przodzie jedną część, potem był dziedziniec, i po drugiej stronie mieszkali ci mnisi. Tylko prosili nas, żebyśmy nie wychodziły, tam był taki długi balkon, żebyśmy... Bo oni byli bardzo surowi, ci mnisi, i kobiet nie powinni oglądać. Więc prosili nas, żebyśmy nie wychodziły. Ale myśmy ukradkiem wychodziły, żeby tego mnicha zobaczyć, wychodziłyśmy na ten balkon po cichu. Ale żadnego żeśmy nigdy nie widziały. Ale w kościele mnisi byli i śpiewali. Byli z tyłu, a myśmy były z przodu, śpiewałyśmy. Miałyśmy swojego kapelana Polaka, msza wtedy jeszcze była po łacinie, ale śpiewałyśmy polskie pieśni. Tak się tym Ormianom podobały te polskie pieśni. A nam się bardzo podobały ich śpiewy. Śliczne takie, orientalne, takie wschodnie melodie, piękne były<span style="white-space:pre">	</span>I zaprzyjaźniły się tam dziewczynki... Tam była szkoła prowadzona przez siostry, które też należały do tego ormiańskiego obrządku. One też ofiarowały się, żeby uczyć nas języka francuskiego. One umiały po francusku, niektóre były francuskiego pochodzenia. I też muzyki one uczyły. To było dla tych dziewczynek, Ormianek, bo dużo z nich było katoliczkami. Dużo katolików tam było. I uczyły nas tej muzyki, niektóre dziewczynki skorzystały i brały lekcje muzyki. Ja nie, ja tylko zaczęłam, ale nie miałam czasu. Ale francuskiego nas uczyły, Bardzo długo tam nie byłam, zdaje się to był rok w tym Isfahanie. <span style="white-space:pre">	</span>Później z Isfahanu powieźli nas do Morza Kaspijskiego, do Taszkientu....KM-M: A z rodzicami miała Pani jakiś kontakt?KK: Nie, potem nie wiedziałam, co się stało. Myśmy pisały... Z Isfahanu pojechałyśmy do Ahvazu, to było nad Morzem Kaspijskim.KM-M: W marcu 1943?KK: Tak, tak. I stamtąd statkami powieźli nas do różnych angielskich kolonii. Nie pytali nas, gdzie chciałyśmy pojechać, a chciałyśmy jak najdalej od Rosji. Powieźli nas do Południowej Afryki, niektórych do Indii. Bo Indie wtedy należały do Brytyjskiego Imperium. Niektóre do Kanady pojechały, niektóre do Indii, do Nowej Zelandii. Po całym świecie nas porozwozili. Rozłąki były też, bo żeśmy się zżyły z koleżankami, a niektóre jechały gdzie indziej. No i to tak było. <span style="white-space:pre">	</span>Potem tym statkiem nas zabrali, moja siostra była ze mną, byłyśmy razem. Prawie cały czas byłyśmy razem. Potem pojechałyśmy do RPA i to była bardzo niebezpieczna podróż, bo te okrętowe drogi były podminowane przez Niemców. Płynęliśmy wzdłuż Afryki, najmniej bezpiecznie było między Madagaskarem, a Południową Afryką. Tam było bardzo zaminowane. Ale jakoś to ominęliśmy. Jeden statek był wysadzony, poszedł na dno. Pełen polskich dzieci. Ale nam się jakoś udało. Musieliśmy spać w tych pasach ratunkowych, mieliśmy ćwiczenia, żeby w razie czego do której łodzi ratunkowej. Wszystko było przygotowane w razie, gdyby statek trafił na minę, albo był zbombardowany. Bo tam też strzelali z samolotów Niemcy, bomby rzucali. To była niebezpieczna podróż, ale ja nigdy tej podróży nie zapomnę. Pomimo tego, to było piękne. Cały miesiąc na morzu. I pamiętam, jak wychodziłam na pokład wieczorem, a statek musiał być zaciemniony, bo to było podczas wojny i wtedy było widać, jak te fale się przelewały. Takie kolory! Coś jak w bajce. Nie tylko niebieski i zielony, ale też pomarańczowy. Coś nadzwyczajnego. Ja tak stałam całymi godzinami na tym pokładzie, patrzyłam się na te fale. A ci marynarze... To był angielski statek. Ci marynarze, marynarze bardzo lubią dzieci. No i tak nas rozpieszczali. Bardzo żeśmy się zżyli. Cały miesiąc byliśmy na tym statku i naprawdę zżyliśmy się z tą załogą i pasażerami. Tam byli angielscy pasażerowie też, jechali do brytyjskich kolonii. Bardzo żeśmy się naprawdę zżyli przez ten miesiąc.<span style="white-space:pre">	</span>Potem wylądowaliśmy w Port Elisabeth w RPA i to było smutne, bo trzeba było się pożegnać. Byłyśmy w kwarantannie przez całe dziesięć dni na statku, jeszcze nie wolno było nam schodzić. Potem już czekał polski konsul i Polacy, przyszli po nas. Pamiętam, jak żegnaliśmy się z załogą. Obiecaliśmy pisać do nich, a oni do nas. Jeszcze po angielsku nie umiałyśmy, więc nie wiem, jakim językiem. Ja nawet nie wiem, jakim językiem żeśmy się porozumiewali. Kapitan przychodził do nas, myśmy w hamakach były. Tam było pięknie, w kabinach na dole – przez okienka widać było pod wodą jak rybki pływały, jak się otwierało te takie grube, betonowe okienka. I on nam opowiadał, i nie wiem, jak myśmy to rozumiały. Bo on po polsku nie umiał, my jeszcze po angielsku nie umiałyśmy., Ale jakoś go rozumiałyśmy. Opowiadał nam historyjki różne. Bardzo nas kochał. W ogóle ci marynarze przepadali za nami.(03; 00:30:00)KK: Specjalnie te młodsze. Rozpieszczali nas – cukierki, czekolady, wszystko nam znosili. Tam było kilku tych angielskich pasażerów, ale mało, większość to my. <span style="white-space:pre">	</span>No i potem dopłynęliśmy do Port Elisabeth, pożegnaliśmy się i obiecaliśmy pisać. Pisaliśmy i potem nagle ta korespondencja się urwała. Co się stało? Czy ten statek był zatopiony, czy co? „Dunera” się nazywał. I potem dowiedziałyśmy się, że nie był zatopiony, ale już był stary statek i sami go zniszczyli. Bo jak statki nie nadają się do żeglugi, to sami niszczą. Wywożą na morze i topią. Więc został zatopiony przez Anglików, sami zatopili „Dunerę”. Bo to już był stary statek. Tak nam było żal, bo żeśmy się naprawdę przywiązały do tego statku. Ta załoga potem była przeniesiona na jakiś inny okręt. Ale oni pisali jeszcze do nas, długo korespondowali. Jedna nawet z dziewcząt wyszła za mąż za jednego z tych oficerów. Były małżeństwa.<span style="white-space:pre">	</span>Potem byliśmy w tym polskim obozie w (03; 31:20?). Ludzie w Południowej Afryce przyjęli nas naprawdę z otwartymi ramionami. Bardzo nam współczuli, bo nienawidzili komunistów, a wiedzieli, że uciekliśmy od komunistów. Nazistów też nie znosili, więc mieli dużo współczucia dla nas. Wiedzieli, że większość była sierotami i naprawdę przygarnęli nas do swoich serc. Musieliśmy się nauczyć po angielsku, bo nie znałyśmy języka angielskiego. Ale szybko żeśmy się uczyły, bo jak trzeba mówić tym językiem, to człowiek uczy się szybko. Potem byłyśmy jakiś czas... Była taka szkoła prowizoryczna w polskim obozie, tam uczono nas polskiej geografii, historii, literatury itd. Miałyśmy nawet profesorów uniwersyteckich, którzy nas uczyli, i każdy kto umiał uczyć, to uczył nas. Jeden był znanym profesorem w Uniwersytecie Jagiellońskim, uczył historii. Potem nas uczył. Byłyśmy bardzo dumne z tego.<span style="white-space:pre">	</span>Ale musiałyśmy dostać tamtejsze wykształcenie, bo się nie liczyła polska matura. Pisałyśmy polską maturę, ale to się nie liczyło. Już byłyśmy dość starsze, ja miałam czternaście lat i musiałyśmy się nauczyć języka angielskiego, bo miałyśmy tam zostać w RPA. Niektóre dzieci wróciły, jak znalazły ojców.(04; 00:00:00)KK.: Jeszcze pamiętam, jak żeśmy po tej głodówce w Rosji pierwszy raz dostały naprawdę porządne jedzenie. To było właśnie jako junaczki, dostałyśmy konserwy żołnierskie. Pamiętam kondensowane mleko, myśmy się tak zajadały tym prosto z tej puszki. Czekolady były w puszkach, wszystko było w puszkach. Pamiętam kiełbaski w puszkach. I to był pierwszy raz, kiedy żeśmy mogły się naprawdę najeść. I tak żeśmy się rozchorowały, bo żołądki nie były przyzwyczajone do tego. Ale przybrałyśmy na wadze, bo byłyśmy chude wszystkie, skóra i kości. Ale wtedy naprawdę, jak się głodowało, a potem zjeść coś porządnego to jest... Ktoś, kto nie głodował, to nie wie, co to jest. A te małe dzieci po prostu się patrzyły, nigdy nie widziały czegoś takiego. Myśmy pamiętały jeszcze sprzed wojny, jak to było. Ale te młodsze nie znały niczego innego, tylko głodówkę. Jakichś potraw, takich rzeczy nigdy nie widziały nawet. Ale nauczycielki musiały pamiętać, żeby nie przejadły się, bo przecież...KM-M: Można i umrzeć.KK: Można, tak. Podobno ci z Oświęcimia, niektórzy poumierali.KM-M: No właśnie, jak nagrywam czasem więźniów obozów, to mówią, że musieli bardzo uważać, bo umierali z przejedzenia. Ale potrafili też, jeden pan mi opowiedział, że skądś złapał całe wiadro ziemniaków i zjadł całe to wiadro. I mówił, że jeszcze by jadł.KK: To ta pani Połtawska, czytałam jej książkę, ona to opisuje.KM-M.: Tak, ja też nagrywałam te z Ravensbruck. A jak właśnie się siedziało w Rosji i potem w Iranie, i RPA, to się w ogóle wiedziało, co się dzieje w Polsce w czasie wojny?(K. K.): Dochodziło do nas, bo wojsko wiedziało.(K. M.-M.): Że obozy, że Żydów mordowano?KK: O Żydach to myśmy wtedy nie wiedziały tak, że mordowano Żydów. Dopiero, no... Niektórzy Żydzi potem dowiadywali się, że ich krewni w Polsce byli zamordowani. Potem to przeciekało, ale z początku myśmy nie wiedziały, co się dzieje w Polsce. Byłyśmy zupełnie... Na Sybirze nic się nie wiedziało. Byliśmy zupełni odcięci od świata. To było najgorsze, bo myśleliśmy: czy ktoś o nas pamięta? To był najgorszy ból. Nie głodówka, nie choroby, najgorsze było, że myśmy myśleli, że tam zostaniemy. Bo oni mówili: Tutaj zostaniecie do końca życia. I to było najgorsze, że myśmy nie wiedzieli, co się z nami stanie. Czy, że zostaniemy tam do końca życia? A to było nie do pomyślenia: już nigdy Polski nie zobaczyć. To było najgorsze cierpienie, bo oni naśmiewali się: Zostaniecie tu, nigdy już nie wrócicie. Nie wszyscy Rosjanie byli tacy, ale niektórzy ci enkawudowcy to mogli być okrutni pod tym względem. Ale ja osobiście nigdy nie byłam bita, nikt mnie nigdy nie uderzył. Ja miałam szczęście, ja nie widziałam brutalności właściwie. Poza tym jednym, że uderzył go w twarz. No, ale on go sprowokował. Poza tym ja osobiście nie widziałam nikogo bitego ani maltretowanego. To ja miałam szczęście. Jak mówiłam, jeden z nich to był porządny człowiek, Wszędzie się spotyka dobrych ludzi i złych ludzi. Polacy też nie wszyscy byli przykładni, bądź co bądź.KM-M: A rodzice co tam musieli robić na Syberii?KK: No, mamusia nie mogła pracować, ona miała problem z nogami też. Miała żylaki i puchły jej nogi. Tatuś był inwalidą wojennym z pierwszej wojny światowej, on walczył w austriackiej armii. Granat wybuchł i on zasłonił twarz, całe szczęście, lewą ręką. Uderzyło go i potem miał tu spłaszczoną rękę. Ale to mu uratowało życie, bo gdyby go uderzył w głowę, to by był zabity. I potem od czasu do czasu ta rana się otwierała. Miał operację, tylko wyczyszczono ją. Pamiętam, że takie drobne kawałki żelaza wychodziły jeszcze. I pamiętam, że tatuś miał taką spłaszczoną rękę, widać na fotografiach nawet. Bali się lekarze, że malutki kawałek dojdzie do serca. Jakby doszedł z krwią, to koniec by był, umarłby. Ale przeżył. On miał też trudny czas w tym austriackim wojsku. Ale to było z początkiem wojny, że został zraniony, więc nie przeszedł przez całą pierwszą wojnę światową, wrócił do Polski z Wiednia. <span style="white-space:pre">	</span>On był w Wiedniu w szpitalu. Znał Wiedeń bardzo dobrze, opowiadał jak był w Wiedniu. Bardzo przystojny człowiek, młody, jeszcze nie był żonaty. I w Wiedniu w szpitalu... Wiedeń był wtedy pełen arystokracji, jeszcze było dużo arystokracji. Te wszystkie księżniczki, hrabianki, baronowe i tak dalej odwiedzały tych żołnierzy w szpitalach. Przynosiły papierosy, czasopisma, łakocie. A że tatuś był przystojny, to zakochała się w nim jakaś baronowa. A córka też, bo ona miała dorosłą córkę. To była taka prawdziwa młoda wdówka, bardzo wesoła. Córka już miała jakieś osiemnaście lat i też bardzo lubiła tatusia. Tatuś tak się śmiał, bo mówił, że jedna odwiedzała go rano, a druga wieczorem i obydwie zasypywały go łakociami. Tatuś mówił po niemiecku bardzo dobrze i poznał Wiedeń bardzo dobrze, więc jak teraz jechałam do Polski przez Wiedeń, szkoda mi było, że nie mogłam Wiednia odwiedzić. Bo mi nie wolno było opuszczać lotniska, musiałam czekać dwie godziny na samolot do Polski, przesiąść się z tego odrzutowca. Ale nie wolno nam było opuszczać. No i szkoda mi było, bo tyle słuchałam, jak tatuś opowiadał o Wiedniu. Bardzo lubił Wiedeń. Potem zabrał mamusię, ja mam jeszcze fotografię, zabrał ją potem, po wojnie. Dużo podróżowali. Byli w Wiedniu, podróżowali po Włoszech, Niemczech, Czechach… w Pradze. Moi rodzice lubili podróżować i ja to po nich odziedziczyłam. A że znali kilka języków obcych, to łatwo było im się porozumieć.<span style="white-space:pre">	</span>Doszliśmy do RPA. Z tego Portu Elisabeth żesmy wysiadły, pożegnałyśmy się z tymi marynarzami. Bardzo smutno nam było rozstać się z nimi, a im z nami. No i wpakowali nas w pociągi. Dwa pociągi, bo dużo nas było, pięćset dzieci polskich i personel, i starsi. Pamiętam, jeszcze była kwarantanna. Dwie dziewczynki miały już rodziców w RPA. Jedna nie widziała ich od czasu wojny, oni jakoś wyemigrowali, jak się zanosiło na wojnę i dostali się do RPA. Pamiętali ją jako małą dziewczynkę, a teraz już była prawie dorosła. Więc staliśmy na tym pokładzie, a jak okręt jest tak…, to wysoko jest ten pokład nad tą platformą. I ci wszyscy krewni tam się zebrali, żeby nas powitać. I oni musieli z daleka rozmawiać przez te dziesięć dni ze swoimi najbliższymi, których nie wiedzieli przez jakieś kilka lat. To było bardzo wzruszające. Ja tam nikogo nie znałam w RPA.KM-M: Smutno Pani było, że nikt na was nie czekał?KK: Trochę było smutno, bo rodzice zostali. Ale z drugiej strony, myślałyśmy, że... Pisałyśmy do nich obydwie, a żadnej odpowiedzi nie było. A potem się okazało, że tatuś dostał jeden list. On nie wiedział, co się z nami stało. Jak się pożegnał z nami, już nie wiedział. Mamusia w międzyczasie umarła, niedługo po naszym odjeździe. Chyba jakieś dwa tygodnie po naszym odjeździe. Tatuś tak bardzo przeżywał, bo byli bardzo przywiązani do siebie. Umarła w nocy. (04; 00:00:00)Zastał ją właściwie nieżywą. Bo było bardzo gorąco i wynosił ją na taki dziedziniec, materac położył na ziemi. Wychodził od czasu do czasu, bo siedział w środku, przy bagażu, żeby nie pokradli. Bo tam dużo kradzieży było. I jak wyszedł, znalazł ją już nieżywą. Strasznie to przeżywał. Ja nic o tym nie wiedziałam, dopiero jak przyjechałam do Polski... Właściwie jak moja siostra przyjechała do Polski, to ona się dowiedziała od tatusia to wszystko. On nie chciał nawet o tym mówić, tak to przeżywał. Znalazł ją nieżywą. Musiał być pogrzeb, ale nawet nie było księdza, zdaje się. Zdaje się, był ksiądz i ją namaścił, ale musiał odjechać i pogrzeb był bez księdza. Nawet nie była, zdaje się, na cmentarzu pochowana. Gdzieś tam przy drodze wykopali. Nie było nawet cmentarza w tym miejscu. Tak to było. Jak ktoś umarł w tych wagonach, to też tak chowali. Pociąg stawał i chowali w niepoświęconej ziemi. Mamusia zawsze się tego bała. Mówiła: Ja nie boję się śmierci, ale nie chcę umierać za granicą, poza Polską, nie chcę być pochowana w niepoświęconej ziemi. A to się stało. A podobno już jej było lepiej, nagle umarła. Ale jak się żegnałam z nią, moja siostra pamięta, że ostatnie słowo było: Żebyśmy się spotkały jak najprędzej. Ale nigdy już żeśmy się nie widziały. Dobrze, że człowiek nie wie, co go czeka. Bo jakbym wiedziała... Ja nie chciałam rodziców zostawić, ale tatuś powiedział: Nie, musicie się wydostać. Ja mówię: Ja nie chcę się od was odłączać. – Musicie się wydostać. Wy dwie. My, może Bóg da, wrócimy do Polski, ale wy musicie się wydostać. Wy jesteście młode jeszcze, macie całe życie przed sobą. Poświęcił się właściwie dla swoich dzieci. Dla swojej żony. Przecież mógłby z nami pojechać, gdyby mamusia nie była chora. Nie mógł jej zostawić.KM-M: Kiedy tata wrócił? Jak tata wrócił do domu?KK: Po czterech latach. Cztery czy sześć lat później dopiero wrócił. I był bardzo chory, dostał zapalenia mózgu. Był nieprzytomny, majaczył. Potem już tak trochę... Niby z tego się wyleczył. Polscy Żydzi go zabrali ze sobą do Polski. Wiedzieli, że on miał brata w Katowicach, tyle tylko wiedzieli. I zdaje się znali adres, on jeszcze pamiętał adres. Ale nie wiedział, czy jego brat jeszcze tam był, bo podczas wojny stracili kontakt z sobą. Wysiadł w Katowicach, tam jest duży peron i na stacji czekał. Poprosił, żeby ktoś zatelefonował do stryjka, podał adres, nie wiedząc, czy on jeszcze jest tam. Żeby powiadomić, że przyjechał. Całe szczęście, oni nigdy nie zmienili mieszkania, jeszcze byli tu. I to była ciocia, jego żona, która odebrała telefon. Mówi, że omal nie upadła martwa z wrażenia, że on wrócił. Lila się nazywała. Tata mówi: Lila, ja tu jestem na peronie, czy mogłabyś przyjść po mnie? Ona mówi: Tak, naturalnie. Brata nie było w domu, on był w pracy. Natychmiast zatelefonowała do niego, że jego brat przyjechał. I przyjechała po niego. <span style="white-space:pre">	</span>Potem ona nam to opowiadała. Moja siostra jak przyjechała do Polski, to dowiedziała się tego wszystkiego. Bo tatuś nie chciał o tym wszystkim mówić. I ona przyjechała na dworzec, peron już był opustoszały. Zobaczyła takiego skulonego staruszka, siedział na ławce. I ona go nie poznała. On był tak zmieniony przez choroby. A jeszcze był dość młodym człowiekiem, nie był stary jeszcze. Po czterdziestce, koło pięćdziesiątki gdzieś. Ona nie poznała go i mówi: Gdzie on jest? Ale on ją poznał, całe szczęście, i mówi: Lila, czy mnie nie poznajesz? I wtedy go poznała. I zabrała go do domu, I on się trzymał resztkami sił, tak był schorowany. Wsadziła go do łóżka, zatelefonowała do jego brata, dostała lekarza. I on stracił przytomność. Stracił przytomność, miał zapalenie mózgu, zapalenie opon mózgowych też. Majaczył, ciągle mu się zdawało, że chowa nas pod łóżkiem, że Rosjanie chcą mu odebrać córki, różne takie... No i wyzdrowiał jakimś cudem. Cudem wyzdrowiał, bo był taki chory. <span style="white-space:pre">	</span>I wtedy powiedział, gdzie myśmy były, że jesteśmy w RPA. My już napisałyśmy, zdaje się, do stryjka, że jesteśmy w RPA. Ja byłam już wtedy w Karmelu. I kiedyś dostałam... Byłam w Karmelu w Johannesburgu jeszcze, jak tam wstąpiłam, a moja siostra była w Kapsztadzie. Dostałam telegram od nich, że tatuś żyje i wrócił do Katowic. Ja nie chciałam wierzyć moim oczom, bo myślałam, że tatuś też umarł, bo nie było wiadomości od niego przez tyle lat. I nagle... Ja nie chciałam wierzyć, a siostry tak się cieszyły, jak im powiedziałam. Przecież nie znały go, ale naprawdę były takie wspaniałe. Obiegło cały klasztor, że siostry Krystyny ojciec żyje. No i naprawdę modliły się za niego i za nas. Zawsze się modliły za całą rodzinę. Były wspaniałe.<span style="white-space:pre">	</span>W Johannesburgu Polacy byli bardzo szanowani. Specjalnie w Kapsztadzie, ten kardynał bardzo kochał Polaków. Bardzo był dobry dla nas. On spotkał podczas wojny polskich żołnierzy i mówił, że w porównaniu z innymi oni byli tacy przykładni, tak się dobrze zachowywali. Mówił: Polskim żołnierzom można było zaufać. Innym to nie można było. Mieliśmy bardzo dobrą opinię, naprawdę. Ja też pamiętam, jak byłam w tym żołnierskim obozie, jacy oni byli uprzejmi i dobrzy dla mnie. Mogli mi przecież... Jedna dziewczynka, mała dziewczynka między tymi… Bóg wie, z innymi ludźmi, co by tam było. Ale oni z takim szacunkiem się do mnie odnosili, naprawdę. Polskie wojsko miało zawsze bardzo dobrą opinię. Potem jak rozmawiałam z innymi, którzy spotkali w RPA... Jeden lekarz, który spotkał podczas wojny Polaków mówił: - I love the Polish. Kocham Polaków. Pytam: Skąd pan doktor zna ich? A on mówi: - Spotkałem w wojsku. A to tacy fajni koledzy byli, tacy dobrzy. Bardzo ich cenili tam.KM-M: Długo jeszcze tato żył?KK: Tatuś dożył do dziewięćdziesięciu czterech lat. Pisaliśmy, korespondowaliśmy. Poprawiał mi moją polszczyznę, bo jeszcze do końca był kierownikiem szkoły: „Zauważyłem Krysiu, że zrobiłaś ortograficzny błąd, ó, nie u. I rz, nie ż.” To jeszcze do dziś dnia mam problemy z tym. Ja mam trochę dysleksji też. Zawsze mi poprawiał moje listy, które pisałam po polsku. Dziwnie, że w ogóle pamiętałam po polsku, bo przecież potem już tylko po angielsku mówiłam cały czas. Po polskim obozie byłam w tej angielskiej szkole. Potem wstąpiłam do angielskiego klasztoru, gdzie pochodziłyśmy z różnych narodowości, ale używałyśmy języka angielskiego po watykańskim soborze. Przedtem officium było po łacinie, potem wszystko było po angielsku, więc brewiarz po angielsku był. Wszystko. Msza święta po angielsku. Dziwili się, jak przyjechałam do Polski, że nawet nie miałam angielskiego akcentu. Tylko troszeczkę, mówili, z początku. Jak to było przez tyle lat, że ty nie zapomniałaś po polsku? Niektórzy Polacy wyjeżdżają na dwa, trzy lata i już kaleczą polski. A ty mówisz czystą polszczyzną. Starałam się nie mieszać cudzoziemskich... Znałam tyle języków, angielskiego, i trochę francuskiego, itd., ale starałam się... Tylko tam, gdzie są przyjęte, jak np. parking. No to teraz używamy już po polsku tych słów. Dużo weszło do polskiego języka słów, które są angielskie.(04; 00:20:00)KM-M: Ale to właściwie tylko dzięki tej korespondencji z ojcem i jeszcze z siostrą?KK: Tak, z siostrą. No i czytałam dużo polskich książek. Tam była polska biblioteka, pożyczałam polskie książki. Niektóre też miałam swoje, Polacy mi dawali książki. Arcybiskup Wesoły mnie odwiedził z Rzymu, on wtedy był delegatem prymasa dla Polonii i odwiedzał Polaków na całym świecie. I przyjechał do Kapsztadu i mnie odwiedził w Kapsztadzie, dowiedział się, że jest Polka w Karmelu. No ładnie z jego strony. Specjalnie przyjechał do Kapsztadu, żeby mnie odwiedzić. I też podziwiał moją polszczyznę. Dał mi książki, homilie Ojca Świętego, Jana Pawła II. No, to jego polszczyzna jest taka piękna, prawda. I kilka polskich książek, też czytałam. Zawsze modliłam się, różaniec, Ojcze nasz, Zdrowaś Mario, wszystkie moje modlitwy... Z Panem Bogiem zawsze rozmawiałam po polsku, nie po angielsku, więc nie zapomniałam.KM-M: A siostra żyje jeszcze? Czy już nie?KK: Moja siostra jeszcze żyje.KM-M: Ale tam?KK: Tam, ona nie wróciła. Przyjechała do Polski na wakacje dwa razy, odwiedzić tatusia. Jak już tatuś umarł, to nie przyjeżdża. Chciałaby Polskę odwiedzić, ale już schorowana jest. Miała raka piersi, miała operację. Wyszła za mąż za Polaka, który był lotnikiem podczas wojny. Wylądował w Anglii. Porwał samolot z Warszawy i wylądował, najpierw we Francji. Podczas wojny, jak Niemcy się zbliżali, to on po prostu poleciał samolotem. Porwał z Warszawy polski samolot i najpierw wylądował we Francji. Trochę go tam obstrzeliwali, bo widzieli jakiś cudzoziemski samolot, nie wiedzieli, że on przylatuje. Kilku Polaków tak zrobiło, polskich lotników, żeby te samoloty się nie dostały w ręce niemieckie. Później z Francji pojechał do Anglii. W Anglii był w angielskim lotnictwie. Oni używali Polaków. Pojechał na te bombardowania do Polski, nad Niemcami leciał. Tylko on sam nie bombardował i mówił, że całe szczęście. Bo nawet widzieć, jak te bomby spadają, a ludzie są na dole. Co się tam dzieje na dole? Jak się jest w powietrzu, człowiek sobie nie zdaje sprawy, co się dzieje na dole. A on był taki bardzo wrażliwy człowiek i mówił. On mało latał właściwie, on był przydzielony do ground crews. Był mechanikiem. Obsługiwał wszystkie samoloty, które wracały z misji, bombowce. Naprawiał, co trzeba było i przygotowywał do następnego lotu. Tylko tam też było niebezpiecznie, bo Niemcy bombardowali te lotniska w Anglii też, jak się przedostali przez ten kanał. Tam trudno było im się dostać, bo był obstrzeliwany bardzo przez Anglików i aliantów, ale przedostawali się czasem. Kiedyś właśnie przygotował samolot do odlotu, odszedł i bomba spadła. Samolot był poharatany w kawałki, a on tam właśnie stał kilka minut przedtem.KM-M: Ale tego męża siostry to Pani poznała?KK: Tak, poznała go dopiero... On ożenił się z Angielką. Nie wiem, czy on był zakochany w niej, ale ona była w nim. A Władek miał takie dobre serce. Ona miała bardzo nieszczęśliwą rodzinę, bo ojciec był pijakiem, alkoholikiem. Matka była porządna. Ale ona nie była bardzo przywiązana do swojej rodziny i jak najwcześniej poszła do pracy. Jakąś tam sekretarką była gdzieś. I spotkali się w windzie, czy gdzieś tam, nie pamiętam. Jakoś tam się spotkali i ona się w nim zakochała po prostu, bo Władek był przystojny. I zakochała się w nim i chodziła za nim. Ona tam nie zwracał na nią dużej uwagi z początku, ale ona tak się w nim zakochała. I on chciał ją wydostać z tego domu właściwie. No i ożenił się z nią. No i byli szczęśliwi. On chyba nie był zakochany w niej, ale kochał i przywiązał się do niej. Ale ona miała astmę, bardzo silne ataki astmy od dziecka. I lekarz powiedział, że nie powinna mieć dzieci właściwie. Ona miała potem tę córeczkę, Anię, Anna, która po polsku już nie umiała. Potem, jak Władek był w lotnictwie, ona wychowywała tę córkę już sama, w Anglii. Mówiła jej o tatusiu, że tatuś był w mundurze, i ta mała, jak miała cztery latka, jak zobaczyła na ulicy kogoś w mundurze biegła za nim i : Daddy, daddy, daddy! Biegła za nim: Tatuś, tatuś! Ona go nie pamiętała. <span style="white-space:pre">	</span>Potem, jak wrócił z wojny, wyemigrowali... Lekarz jej mówił, że ten klimat był mokry w Anglii i dla niej byłoby lepiej, żeby wyemigrowali gdzieś, gdzie jest suchszy klimat. I wyemigrowali do RPA. Tam był podobno dość zdrowy klimat dla astmatyków i ludzi z problemami z płucami. I on ją zabrał do RPA, wyjechali. Najpierw byli w Australii, potem z Australii wyjechali do RPA. Anna zdaje się urodziła się jeszcze w Australii. Mieli tą jedną córkę tylko. Całe szczęście, Anna nie odziedziczyła tej astmy, bo to może być dziedziczne. Czasem podobno przeskakuje jedno pokolenie i powraca w następnym. Ale ona nie dostała astmy. Ona wyszła za mąż za tamtejszego pana. Ona nie umie już po polsku mówić, ale rozumie dość dużo polskiego języka. Te wnuczki z moją siostrą rozmawiają po angielsku już. Ona ma trzy dziewczynki. On ją potem zostawił, ten jej mąż. On nie był katolikiem. Zostawił ją z tymi trzema dziećmi. Potem chciał wrócić do niej, ona go wzięła z powrotem, ale nie mogli jakoś... Ma separację, bo ona jest katoliczką, żeby mogła jeszcze sakramentu... Ona mogła być, bo on ją rozwiódł, nie ona jego, więc ona może jeszcze sakramenty otrzymać. Jest dobrą katoliczką, wychowuje dzieci po katolicku. Ja bardzo mało ją znałam właściwie, bo oni się pobrali, jak już byłam w Karmelu.KM-M: Ale ta pierwsza żona umarła?KK: Tak, umarła, ona umarła na astmę. KM-M: Potem się spotkał z…?KK: Z moją siostrą. Udusiła się po prostu. To było okropne, bo dostała bardzo silnego ataku astmy. On ją od szpitala do szpitala wiózł i nie mieli wolnego....Wtedy jeszcze nie było tych, teraz można przy sobie mieć takie... Tlen. Oni nie mieli i udusiła się po prostu. No, tragiczne. Ta mała Anna wtedy sześć lat miała, więc on ją wychowywał. Potem, jak Anna miała siedem lat, on spotkał moją siostrę. Aha, ona pracowała wtedy... Akerman miał wtedy takie duże przedsiębiorstwo tam. Akerman, to była żydowska firma. Mieli takie supermarkety. Moja siostra pracowała w biurze, nie w sklepie. Wtedy było coś takiego, jak teraz jest komputer, tylko że comptometer się nazywał. Ona bardzo dobra matematyczka jest i ona robiła wszystkie te rozliczenia, jakie ceny... Miała dobrą posadę, dobrze jej płacili. To była żydowska firma. Spotkała takiego Żydka, który się w niej zakochał jeszcze w Polsce i spotkała go w RPA. Ale już potem ożenił się z Żydówką. Ona powiedziała, Ludwik się nazywał: - Ludwik, nie mam zamiaru z tobą… wychodzić za Żyda za mąż. A bardzo mu się podobała. W Piwnicznej ją spotkał. Był fotografem. I tutaj w RPA też był fotografem. Potem jak go spotkałam: A pamiętam cię, jak byłaś małą dziewczynką.<span style="white-space:pre">	</span>Potem mama jej umarła. Spotkali się, Władek spotkał tą swoją przyszłą żonę, ona się w nim zakochała. Z początku chciał się ożenić z Polką, nie chciał bardzo z Angielką się żenić, ale żal mu jej było. Zabrał ją z tego domu. (04; 00:30:00)KK: Potem pojechali do RPA i tam umarła właśnie na astmę. No i był wdowcem, spotkał moją siostrę i zakochał się w niej. Spotkali się jeszcze przed moim wstąpieniem do karmelu. Ja miałam już wstępować do Karmelu, byłam przyjęta już. Miałam jechać do Johannesburga, bo wtedy Karmelu jeszcze w Kapsztadzie nie było. Czekałam, aż mi wszystko załatwią, wszystkie dokumenty. Bo wtedy jeszcze nie miałam tamtejszego obywatelstwa. Musiałam iść na policję i załatwić paszport i tak dalej. Jeszcze miałam wtedy taki dokument, że na pięć lat mogłam zostać w RPA i to trzeba było odnawiać. Jak wstąpiłam do Karmelu, było nas kilka cudzoziemek, to przeorysza mówi: Nie będziesz wychodzić z klauzury za każdym razem. Pojedziesz, jeśli się zgodzisz, przyjmiesz tutejsze obywatelstwo. A tam można było mieć dwa obywatelstwa, a więc właściwie polskiego obywatelstwa nigdy nie straciłam. Jeszcze mam, jeszcze mam dwa. Jak bym chciała pojechać do RPA, to mogłabym bez żadnych trudności. Bo podobno trudno się dostać do RPA teraz, ale ja mam właściwie podwójne obywatelstwo jeszcze.KM-M: A teraz czasem Siostra trochę tęskni za RPA?KK: Kapsztad specjalnie jest piękny. Trochę mi nie tyle ludzi… ludzi też mi brakuje. Bardzo są przyjaźni. Mam tam przyjaciół. Jedna moja przyjaciółka wstąpiła do kapucynek. Szkolne przyjaciółki mam. Koresponduję z moim przyjacielem, z którym mieszkaliśmy w tym samym hoteliku. Zaprzyjaźniłam się z jego matką i z nim. Niektórzy myśleli, że chciał się ze mną ożenić, ale ja nigdy nie widziałam żadnych matrymonialnych... Po prostu przyjaźniliśmy się, i do dziś dnia korespondujemy. On nigdy nie ożenił się. Siostry mówią: Dlatego, że nie mógł się z tobą ożenić. Ale jak się ze mną żegnał, jak jechałam do Polski – miałam jechać tylko na rok, ale on przeczuwał, że już nie wrócę – to miał łzy w oczach. Kilku tych moich przyjaciół żegnało mnie bardzo czule. Miałam dobrych przyjaciół. Czułam się tam, jakby to był mój kraj. Miałam dwie ojczyzny właściwie, bo byłam tyle lat w RPA. Byli tacy dobrzy dla nas, naprawdę przyjęli nas z otwartymi ramionami. I tak się nami zaopiekowali, że ja bardzo przywiązałam się do RPA.KM-M: Trochę opuściłyśmy ten moment, że przyjeżdżacie i zaczyna Siostra chodzić do szkoły. I na tym skończyłyśmy. Jak to tam odbywało się wszystko po kolei?KK: W RPA. Do klasztornej szkoły już chodziłam.KM-M: Od razu do klasztornej szkoły?KK: Ja najpierw chodziłam do szkoły... Taka prowizoryczna szkoła w tym polskim obozie. Ale mówili: Musimy was wykształcić, żebyście mogły tutaj posady dostać. Musiałyśmy mieć tamtejsze wykształcenie, bo tam się nie liczyła taka prowizoryczna szkoła. Więc porozsyłali nas po różnych katolickich klasztorach, szkołach klasztornych. A było ich tam dużo, różne siostry, dominikanki miały klasztorne szkoły, siostry świętego krzyża, sercanki...(05; 00:00:00)KM-M: Zatrzymałyśmy się w RPA, jak Siostra zaczęła chodzić do szkoły.KK: Do tej klasztornej szkoły. No i byłam tam pięć lat.KM-M: Do klasztornej szkoły?KK: Tak.KM-M: Ale to ktoś Siostrę tam wysłał, czy Siostra sobie wybrała?KK: Jak polski obóz był zamknięty... W tym polskim obozie, gdzie byliśmy w (05; 00:23?), taka miejscowość w Południowej Afryce. W końcu po kilku latach, po pięciu latach, dzieci musiały zacząć uczyć się angielskiego. Te, które chciały zostać. Niektóre powróciły do Polski, jak odnalazły ojców, albo matki, albo jakichś krewnych. Niektóre powróciły do Polski, ale większość została tam. I trzeba było, żeby jakoś się zadomowiły w tym kraju, jeżeli miały tam pozostać. Żeby się nie czuły cały czas, że są obcokrajowcami, prawda? Niektóre jeszcze były małe – nawet sześć, siedem lat… A niektóre już dziewczynki były piętnaście – szesnaście lat i tylko umiały po polsku. Nie znały języka angielskiego. <span style="white-space:pre">	</span>Polski rząd w Londynie się zajął tym. Oni wywieźli z Polski, jak uciekli, dość dużo polskiego złota i zużyli to na wykształcenie Polaków za granicą. I za te pieniądze dużo z nas studiowało. Moja siostra studiowała na uniwersytecie i oni płacili za to. Ona była tutaj na Jagiellońskim trzy lata, ale jeszcze nie skończyła filozofii. Na filozofii była, robiła też łacinę i grekę. Nie skończyła, więc kontynuowała to w Kapsztadzie, był tam bardzo dobry uniwersytet. Najpierw musiała nauczyć się po angielsku i w języku angielskim już… Ale skończyła filozofię. <span style="white-space:pre">	</span>Tylko, że ona tego nigdy nie użyła, bo potem wyszła za mąż, pracowała w dużym supermarkecie i właściwie nie użyła tych swoich... Mogłaby uczyć, ale ona mówiła, że jej akcent był bardzo polski. Mój nie był taki, bo ja byłam młodsza. Bardzo mało miałam polskiego akcentu, jak mówiłam po angielsku. A ona miała silny akcent i bała się, że tamtejsze dzieci by jej nie rozumiały, ta młodzież, bo jak się nie było przyzwyczajonym... Ale tam było dużo obcokrajowców i ludzie byli przyzwyczajeni do różnych akcentów. Oni sami mówili różnymi. Ci Afrykanerzy też po angielsku mówili z silnym holenderskim akcentem. Więc to nie było dużo problemu. Ale ona też mówiła, że nie była bardzo cierpliwa, nie miała cierpliwości do uczenia. Więc zaczęła pracować w tej firmie i potem spotkała swojego przyszłego męża. Wyszła za mąż i on już jej nie pozwalał pracować, jak wyszła za mąż. Potem wychowywała tę swoją pasierbicę, Anię, z pierwszego małżeństwa. Ona jeszcze żyje, jeszcze jest w RPA. Dziesięć lat starsza ode mnie, chyba po osiemdziesiątce, ale jeszcze sprawna. Ma wyćwiczony umysł, bo to filozofka.<span style="white-space:pre">	</span>Ona chciałby bardzo przyjechać do Polski, przynajmniej odwiedzić Polskę, ale ja mówię: Słuchaj, w twoim wieku to już będzie trudno. Bo to męcząca podróż, trzynaście godzin w samolocie. Nawet odrzutowcu. Mówię: Radzę ci, siedź, gdzie jesteś. Ma tam swój dom, bardzo ładny dom. Wdową jest, Władek umarł pięć lat temu, jej mąż. Dobrze jej się powodzi, zostawił jej dość dużo pieniędzy. Ona mi zapłaciła za tę podróż właściwie, za bilet, tak że siostry w RPA nie musiały nic płacić. Były gotowe zapłacić. Bardzo je podziwiałam. Mówiły: Będziemy tęsknić za tobą, ale widzimy, że powinnaś odwiedzić swój kraj. Najpierw na rok miałam przyjechać, a później jak tu już się zadomowiłam, była kwestia zamknięcia tamtego Karmelu, bo nie było powołań. Potem przeniosły się do innej dzielnicy. I potem one same napisały: Wiesz, tu są takie zmiany, nie wiemy co się stanie z tym krajem. A ty jesteś szczęśliwa w Polsce, więc my ci dajemy pozwolenie, jeżeli chcesz, to zostań. Byłam wdzięczna, bo ja chciałam zostać, nie chciałam... Chociaż ja bardzo kocham RPA, ale to nie jest mój rodzinny kraj. Zresztą teraz tam nie wiadomo co się stanie, czarni rządzą. Nie, że ja mam coś przeciwko czarnym, ale dużo z nich są marksiści. Aborcję już wprowadzili, eutanazję. Przedtem nie wolno było. Jak rządzili kalwiniści, to to było zabronione. A teraz to wszystko wolno. Zupełnie poszli w to, więc... Ja jeszcze koresponduję, mam dużo przyjaciół. Oni piszą mi: Siostro Krystyno, to nie jest ta sama Południowa Afryka, którą ty znałaś. Tu się dużo zmieniło.KM-M: I cały czas jest Siostra tak... Pół serca jeszcze tam zostało, tak?KK: Trochę tam zostało. Ale nie, ja jestem bardzo szczęśliwa w Polsce i dla mnie to było wielkie przeżycie wracać do Polski. Bo to był mój rodzinny kraj i byłam zawsze bardzo przywiązana do polskiej kultury i języka, więc jak wylądowałam w Warszawie, to było przeżycie dla mnie. No i potem po prostu z Warszawy pojechałam na Jasną Górę.K. M.-M.): Kto tam czekał w Warszawie na Siostrę?KK: Moje przyjaciółki czekały, te które mnie jeszcze znały w RPA, one były w RPA obydwie. I jak napisałam, one: Krysiu, to my po ciebie na lotnisko przyjedziemy. Tam siostry też znały jednego księdza, który miał mnie też spotkać na lotnisku. I od razu potem stamtąd, to było 3 Maja, na defiladę mnie zabrali. Więc z jednej kultury na drugą. To był taki przeskok. A tu był 3 Maja, wojsko maszerowało, armaty strzelały. Mam zdjęcia z tego. To było piękne, naprawdę. Ja nie jestem bardzo emocjonalna, ale prawie, że się popłakałam, naprawdę. Ta cała polskość na wejście, kiedy byłam tyle lat za granicą... Ludzie, którzy nie byli za granicą, nie rozumieją tego, jak człowiek tęskni do swoich. Nawet jak jest szczęśliwy tam i pokochał kraj, w którym żyje, to swój rodzinny kraj ma... Inne więzy są. Specjalnie, jak pochodzę z takiej właśnie rodziny, jak mnie wychowano.KM-M: Wróćmy do tej szkoły.KK: No i w tej szkole byłam pięć lat, aż do matury. Zdałam ją dobrze. Nie wiedziałam wtedy, że mogłam też pisać egzamin z języka polskiego, to bym jeszcze dostała więcej procent, tam wszystko na procenty było. Dopiero się potem dowiedziałam, próbując zapobiec... Brakowało mi jednego przedmiotu. Ja miałam pięć, a można było mieć sześć, więc straciłam trzysta punktów. Ale zdałam dobrze i siostry mi tak gratulowały. I w obcym języku, bądź co bądź. Chociaż już angielski miałam bardzo dobry, ale był to, bądź co bądź jeszcze obcy język. No i potem, co robić? A już jak byłam przed maturą, już zaczęło to powołanie kiełkować. Pamiętam, to było jeszcze przed małą maturą. W ósmej klasie pisało się małą maturę, potem było dwa lata dłużej i końcowa matura. Taki był system, dziesięć lat. Zawsze miałyśmy trzydniowe rekolekcje i ojcowie redemptoryści przyjeżdżali z Kapsztadu i dawali nam te rekolekcje. Podczas tych rekolekcji wiedziałam, że jak skończę maturę, to co ja będę robić ze swoim życiem? Polska była pod komunizmem, nie chciałam wracać. Chociaż ojciec nalegał, żebym wracała, ale ja miałam już dość komunizmu i nie chciałam. Mówiłam: Jak długo komunizm będzie w Polsce, ja nie chcę wracać. Miałam już dosyć. Więc tak sobie myślałam... Za mąż nie chciałam wychodzić bardzo, bo należeć do jednego człowieka i robić co on chce - nie. Byłam raczej taka samodzielna. <span style="white-space:pre">	</span>I sobie tak pomyślałam, a może Pan Bóg chce, żebym życie zakonne…? I od razu mi przyszedł do głowy Karmel. Nie czynne, nie tam, gdzie siostry mnie uczyły. (05; 00:10:00)KK: To dziwne. I miałam ciocię urszulankę, i kuzynkę miałam zmartwychwstankę, ale od razu pomyślałam o Karmelu. A nawet nie wiedziałam, że był Karmel w RPA. Sobie myślę, no to muszę pojechać, wracać do Europy. I podczas tych rekolekcji rozmawiałam z tym ojcem i mówię: Ojcze, ja nie wiem, czy mam powołanie zakonne, ale to będzie kontemplatywne. Ja nie chcę uczyć ani nie chcę pielęgnować. Ja myślę o Karmelu, ale Karmelu nie ma w RPA, prawda? A on mówi: Jest, w Johannesburgu. A, sobie myślę, świetnie.<span style="white-space:pre">	</span>No i zdałam maturę i zaraz jak zdałam maturę, zaczęłam pracować w banku. Taki duży bank w śródmieściu. Tam pracowałam, bo musiałam zarobić trochę pieniędzy. Wiedziałam, że jak wstąpię, to też trzeba mieć trochę przy sobie. No, nie musiało się, ale tzw. posag... A moja siostra nie chciała, bo ona nie mogła sobie pozwolić na takie, ona nie zarabiała tak dużo. Zresztą wyszła za mąż, miała swoją rodzinę, więc nie chciałam jej zawracać głowy. I nic jej nie mówiłam, nikomu nie mówiłam o tym powołaniu. Poradziłam się tylko jednego księdza prałata, który był Niemcem, ale tak kochał Polaków, monsignore König. On był Niemcem, ale Polaków bardzo kochał. On był biskupem w (05; 11:39?) i znał ten nasz obóz polski. Był bardzo dobry dla tych polskich dzieci. To wyglądało, jakby chciał nam wynagrodzić za to, co jego Niemcy robili Polsce. Bardzo nas kochał i dzieci też go bardzo kochały, tego monsignore König. Potem, jak już pisały, wiele z nich korespondowało z nim, jak już opuściły ten obóz, jak już dorosły. Prosiły, żeby ślub ich poprowadził, kiedy wychodziły za mąż, albo żenili się. Więc ja poszłam do niego i mówię: Monsignore, czy ksiądz myśli, że ja mam powołanie do klasztoru? A on mówi: Wiesz, ja myślę, że ty masz. On mnie znał bardzo dobrze. Kochał mnie, jak córkę prawie, mnie i moją siostrę. Mówi: Ja myślę, że ty masz. Ale dla ciebie to jest kontemplatywny zakon. Ja mówię: No właśnie o tym myślę. Ja nie chcę uczyć, ja nie chcę... On mówi: No właśnie, mnie się zdaje, że ty masz powołanie do kontemplatywnego zakonu. On mi powiedział: Jest Karmel koło Johannesburga. Chcesz, żebym tam napisał o tobie? Ja mówię: Tak, bardzo proszę. Siostry wolą, jak ktoś tam napisze o kimś taki testymoniał, że się zna kogoś dobrze. Bo różni ludzie chcą wstępować i nie zawsze to wychodzi na dobre. Myślą, że mają powołanie do klasztoru. Niektóre tam wstępowały, żeby zobaczyć, jak tam w środku jest. Były takie. KM-M: Z ciekawości?KK: Z ciekawości, tak. No i on mówi: Ja napiszę do nich najpierw. I potem ty do nich możesz napisać. No i napisał do nich. One przeczytały ten list, omówiły to, że widocznie powołanie. A już tam miały kilka innych narodowości, ja byłam jedyną Polką. Ale widziały, że dobrze po angielsku mówiłam i pisałam, z tym nie byłoby problemu. A zresztą miałyśmy Portugalkę, która w ogóle nie umiała po angielsku. Przyjechała z Mozambiku i musiała się nauczyć po angielsku. To było śmieszne, ona nie miała językowych zdolności. [urwane nagranie]<span style="white-space:pre">	</span>Różne tam poświadczenia u ludzi, którzy mnie znali dobrze. U nas zwykle się prosi księdza, albo do szkoły się pisze. Siostry mnie uczyły, napisały do nich, że mnie znały.KM-M: A to były jakie siostry, które prowadziły tę szkołę?(K. K.): Siostry Świętego Krzyża. To był szwajcarski zakon. No i przyjęły mnie. Kiedy chcę wstąpić? A jeszcze mojej siostrze nic nie powiedziałam. Potem była trochę urażona. Tylko kilka dni przed odjazdem musiałam dać rezygnację w banku. Trzeba było miesiąc przed dać, żeby kogoś na moje miejsce... Tam dużo katolików w tym banku pracowało, byli świetni, naprawdę. Dużo było też protestantów. Jak żegnali się ze mną, chcieli kupić mi prezent. Ale co kupować przyszłej zakonnicy? Więc zbierali pieniądze w tych departamentach, to był duży bank, bardzo duży, tam gdzie ja pracowałam. I umówili się w końcu, no ona będzie potrzebowała... Kupili mi taki piękny koszyczek, wszystkie przybory do cerowania, do szycia: naparstek, nożyczki, igły, nici, wszystko. Piękne to było, ze skóry. Bardzo piękne i drogo musiało kosztować. I wybrali nawet brązowy kolor, bo będę miała brązowy habit. Bardzo fajni byli. A tylko półtora roku tam pracowałam. Nigdy nie spodziewałam się, że mi takie dadzą pożegnanie. No i cały bank tam się... To znaczy nie cały, bo to był olbrzymi bank, tylko w moich departamentach, biurach, gdzie ja pracowałam, w takim hallu się zebrali i główny dyrektor mi pożyczył, że... Mówił: Miss Kępińska. Bardzo grzecznie, bo jeszcze miss się mówiło, nie per „ty” wtedy. Teraz to by na pewno mówił ty. Mówił: Gdybyś nie wytrwała, to będziemy trzymać dla ciebie miejsce, możesz zawsze wrócić do nas. Ładnie było z ich strony. No więc ja podziękowałam i byłam bardzo wdzięczna.<span style="white-space:pre">	</span>Potem jeszcze w Kapsztadzie jakiś tydzień spędziłam, musiałam zrobić zakupy, co mi było potrzeba. Uszyć musiałam habit postulancki. Koleżanki, które były dobrymi szwaczkami, uszyły mi. Co mi potrzeba było, to zakupiłam. A moja siostra mówi: Wiesz, mogłaś mi powiedzieć wcześniej. Była trochę obrażona. Ale ja mówię: Nie chciałam cię smucić, po co się miałaś martwić wcześniej? A ja cieszyłam się, że ona właśnie się zaręczyła z tym Władkiem. Ślub miał być... Nie byłam na ich ślubie, bo ślub miał być już po moim wstąpieniu. Ja wstąpiłam 14 lipca – tam jest zima w lipcu – a ona wyszła za mąż w grudniu. Więc na jej ślubie nie byłam. Przysłała mi potem zdjęcie, fotografię ze ślubu. <span style="white-space:pre">	</span>Siostry były zadowolone, ja też. Od razu się poczułam u siebie w domu. Byłam tam, gdzie Pan Bóg chce. Nigdy nie miałam żadnych wątpliwości o moim powołaniu. Wstąpiłam.... Bo różnie bywa. Niektórzy myślą potem: czy dobrze zrobiłam, czy powinnam tam być? Nie, ja nigdy nie miałam takich. Ja wiedziałam, tam Pan Bóg chciał mnie i koniec. Więc bardzo dobrze się czułam i siostry mnie przyjęły z wielką miłością. Z tej małej Polki to tam mnie trochę rozpieszczały, muszę powiedzieć. Moja mistrzyni nowicjuszek bardzo mnie pokochała. Ona była irlandzkiego pochodzenia, ale urodziła się już w RPA. Bardzo żeśmy się zżyły. I przeorysza była Irlandką. Niektóre już urodziły się w RPA, ale dużo jeszcze z Anglii było. W Anglii był założony ten klasztor, więc dużo angielskich tradycji przywiozły ze sobą. No i wszystko naturalnie było po angielsku, Officium jeszcze było po łacinie. <span style="white-space:pre">	</span>Ja poczułam się naprawdę tam, gdzie Pan Bóg mnie chce i byłam szczęśliwa. Byłam tam pięć lat, a później siostry zrobiły tą fundację w Kapsztadzie. Te siostry, które chciałyby pojechać, muszą napisać zgłoszenie. Potem rada wybierze te, które ... To zawsze jest bardzo smutne w Karmelu, bo bardzo się zżyjemy i potem jak odjeżdżają... Wtedy była ścisła klauzura, więc na pewno już byśmy nigdy ich nie zobaczyły prawdopodobnie. (05; 00:20:00)KK: Teraz się na zjazdy zjeżdża, to się spotykają siostry. Wtedy jeszcze takich rzeczy nie było, więc jak się jechało na fundację, to już się żegnało na zawsze prawie. Więc ja bardzo to przeżywałam, bo moja przeorysza i moja mistrzyni nowicjuszek pojechały na fundację do Kapsztadu. Ja to bardzo przeżywałam, bo bardzo je kochałam obydwie. No i potem miałam nową mistrzynię przeoryszę, też fajna kobieta, ale już to nie była matka Teresa.<span style="white-space:pre">	</span>No, to był taki pierwszy... Pan Bóg mnie się tyle starał odłączyć od... On to zawsze robił, całe moje życie. Najpierw z Polski mnie wyrwał. Jak tylko się do kogoś przywiązałam, to Pan Bóg zawsze ich odbierał. Więc ja potem starałam się nie przywiązywać do nikogo. To znaczy lubić i kochać tak, ale żeby uczuciowo się nie przywiązywać, bo wiedziałam, że od razu mi Pan Bóg ich zabierze. No, tak robi. Ze świętą Tereską tak robił, ze świętą błogosławioną Elżbietą od Trójcy Przenajświętszej też tak robił. Więc... Nie mówię, że ja się do nich…, że jestem taka jak one, ale Pan Bóg często to robił. Ogołaca. <span style="white-space:pre">	</span>Ciężkie było dla mnie to pożegnanie. Pojechałam pociągiem. Moja przeorysza pojechała ze mną, bo wtedy nie podróżowało się samemu. Pojechała ze mną, bo stamtąd miała przywieźć jedną siostrę na moje miejsce. Jedna siostra stamtąd, bo im potrzebna była, ofiarowała się wziąć moje miejsce w Kapsztadzie. Ja po pięciu latach znowu byłam bardzo szczęśliwa w Kapsztadzie, bo w Johannesburgu było nad poziomem morza bardzo wysoko i ja tam nie mogłam oddychać. Bardzo ciężko mi było oddychać. Klimat był surowszy, tam były bardzo gorące lata i zimne zimy. W Kapsztadzie był taki więcej umiarkowany klimat, który mi odpowiadał o wiele lepiej. Kapsztad dla Południowej Afryki jest coś takiego, jak Kraków dla Polski. Takie kochane miasto, że wszyscy kochają Kapsztad. Johannesburg to nie bardzo tam lubią. Jest dużo Żydów i niektórzy nazywają Judeburg. Jude to Żyd po angielsku. Judeburg zamiast Johannesburg. Ale Kapsztad wszyscy bardzo kochają. Jest piękne miasto i piękny krajobraz. Mam tutaj fotografie. Taka Góra Stołowa, unikat na całym świecie. Nie ma takiej drugiej na całym świecie. No i kejptończycy, jak to się nazywają, bardzo są przywiązani do swojego miasta. <span style="white-space:pre">	</span>Więc cieszyłam się bardzo, że powracam. Moja siostra też bardzo się cieszyła, bo mogła mnie odwiedzać. Kiedyś miała mnie odwiedzić z mężem w Johannesburgu, miała przyjechać na moje obłóczyny. I nie powiedziała mi, że mieli wypadek. Mówiła: To chyba twoja modlitwa nas uratowała od śmierci. Auto poślizgnęło się i uderzyli w drzewo. Auto było tak zgruchotane, że mechanicy nie mogli zrozumieć, że ktoś żywy wyszedł z tego wypadku. A oni nawet nie byli zranieni. A ja nie wiedziałam o tym, nie powiedzieli mi. Mieli przyjechać i nie przyjechali, powiedzieli że nie mogli przyjechać. Dopiero jak wróciłam do Kapsztadu, ona powiedziała, co się stało. To już było kilka lat potem.KM-M: Ale jaki miałyście wtedy kontakt z siostrą? Pisałyście do siebie?KK: Tak, tak. Bo wtedy jeszcze były bardzo surowe... Nie od zakonu, tylko kongregacja... Od zakonu w Rzymie było wtedy, teraz tego nie ma, że przeorysza powinna czytać każdy list. Wiedzieć, co tam jest w tym liście. To było jeszcze kanoniczne prawo wtedy. Potem kanoniczne prawo, jak Jan Paweł II został papieżem, zmieniono, już tego nie było. Przedtem dawało nam się otwarte listy, potem już zamknięte, zaklejone. Dużo się zmieniło po watykańskim soborze. Więc ja znam karmel, jaki był przed watykańskim soborem, i potem, jakie zmiany zaszły. Wpierw była podwójna krata. Myśmy już tych kolców nie miały, ale niektóre jeszcze miały takie kolce, żeby nikt za blisko do kraty nie podszedł. Jeszcze z XVI wieku.KM-M: A który Karmel Siostra woli, ten sprzed soboru, czy po soborze?KK: Ja kochałam obydwa Karmele. W jednym wolałam niektóre rzeczy, a w tym wolę inne. Ale to jest mój kraj też. Ale ja mam bardzo przyjazne stosunki, jeszcze koresponduję z nimi.KM-M: Ale nie miała Siostra żadnych trudnych momentów, żeby się przyzwyczaić do tego rytmu takiego zakonnego życia, jak na początku?KK: Nie, bardzo mi to przyszło łatwo. Bo ja już byłam w tej klasztornej szkole, a tam było prawie jak w zakonie, więc to mnie przygotowało. Przez pięć lat była dyscyplina, regularne życie, modlitwy wspólne. Cisza, miałyśmy ciszę, w niektóre dni nie mogłyśmy rozmawiać. Na przykład jak był dzwonek na wielką ciszę dla sióstr, to dla nas też. Więc to już mnie przygotowało do życia w klasztorze, do takiej surowości, nie? Zresztą to nie było bardzo trudne dla mnie. Jak się ma powołanie, to chce się tego nie? Inny by nie wytrzymał. Moja siostra: Ja nie wiem, jak ty to możesz wytrzymać? Ale ja mówię: Słuchaj, ale to nie jest twoje powołanie. Twoim powołaniem jest zamążpójście, a moim powołaniem jest Karmel. W każdym Karmelu, gdzie byłam, od razu czułam się jak w domu. Nawet tutaj, jak przyjechałam, chociaż to inny kraj, inny język, niektóre zwyczaje są inne, ale to jest duch świętej matki Teresy wszędzie. W każdym Karmelu, gdzie byłam. W Zakopanem byłam też kilka tygodni w Karmelu. I w Poznaniu to samo, siostry mnie tam przyjęły bardzo życzliwie i od razu poczułam się w domu. To ciekawe. Ojciec generał przyjechał, mówi: Siostro, który Karmel siostra najbardziej lubi? Była w tylu Karmelach. - Ojcze generale, w każdym Karmelu jest trochę inaczej. Bo my jesteśmy dość zróżnicowane, mamy swoje obyczaje w różnych krajach też. Ale ta sama reguła, te same konstytucje. Ale ja mówię: Ojcze generale, nie mogłabym powiedzieć. Każdy Karmel stara się żyć duchem św. Teresy. A był taki zadowolony jak to usłyszał. Mówi: No, to siostra ma bardzo wnikliwy umysł, że siostra to zauważyła. Bo na zewnątrz to były różne zwyczaje, dość zróżnicowany był. Niektóre były więcej surowe, niektóre były łagodniejsze, niektóre miały... U nas jest dużo polskich zwyczajów, których w angielskich Karmelach nie ma, prawda? Każdy Karmel ma coś swojego, lokalnego, swoje inne zwyczaje. Na przykład Irlandki obchodziły świętego Patryka, to o, wielkie święto. My św. Stanisława mamy. A św. Patryk dla Irlandczyków to jest coś. Nawet św. Wojciech u nas nie ma takich…, jak u nich św. Patryk.KM-M: A jak tata Pani przyjął tę decyzję? Dowiedział się szybko?KK: Tatuś, jak napisałam, że ja chcę wstąpić do Karmelu, to nie miał nic przeciwko mojemu wstąpieniu do Karmelu, tylko bardzo ubolewał, zdawał sobie sprawę, że prawdopodobnie nigdy mnie już nie zobaczy, że nie wrócę do Polski. Bo wtedy nie było takich możliwości. I to on bardzo przeżywał. Mówił: Widziałem cię ostatni raz, jak miałaś czternaście lat. Jak mu wysłałam zdjęcie już jako dorosła, napisał: „Mógłbym przejść obok ciebie na ulicy, i nie wiedziałbym, że to moja córka.” Ostatni raz mnie widział, jak miałam czternaście lat. A ja wtedy wyglądałam na dwanaście, zawsze wyglądałam młodziej niż mój wiek. I mnie taką pamiętał. A tu nagle dorosła córka, dorosła bez niego. Ona to przeżywał, że nie mógł mnie wychować. Mamusia umarła. Moja siostra już była dorosła, już była na uniwersytecie, jak wojna się zaczęła. Ona już była dorosła, to już było co innego, ale ja jeszcze byłam dzieckiem. Więc bardzo przeżywał, że nie miał właściwie... Korespondowaliśmy i zawsze poprawiał mi moje błędy.(05; 00:30:00)KM-M: Tato jeszcze potem założył rodzinę i miał...KK: Ożenił się drugi raz, ale ona też była już po czterdziestce i nie mieli dzieci. Ona miała siostrzenicę, którą wychowywała. Ale to nie było bardzo szczęśliwe małżeństwo. Ona była taka apodyktyczna trochę. Tyle lat była samodzielna, bo ona przedtem nie miała męża, wyszła za mąż jak miała po czterdziestce. Ja jej nigdy nie spotkałam, napisałam do niej kilka razy. Moja siostra ją spotkała, jak przyjechała do Polski, ale bardzo się nie lubiły nawzajem. Ojciec to przeżywał. Potem właściwie mieli separację, nie rozwód, ale separację.KM-M: Taty życie, tak można powiedzieć, że się źle ułożyło.KK: On jeszcze pamiętał mamusię. On tylko ożenił się, bo był samotny, córki były w RPA. Czuł się bardzo osamotniony. Nie wiem, czy ona się zakochała w nim. Bo właściwie miała swoje pieniądze i swój dom, może coś tam, nie wiem, nie chcę jej sądzić. Ale to nie było szczęśliwe małżeństwo.KM-M: A tata pracował po wojnie?KK.: Już nie pracował jako nauczyciel, bo za komuny nie mógłby się zgodzić na ten system. Ale miał jakąś pracę dla inwalidów, on był inwalidą wojennym jeszcze z I wojny światowej, więc miał pensję. I było takie zatrudnienie, co jeszcze mogli robić, ręczna taka praca, gdzieś tam pracował, że mógł sobie zarobić kilka... Więc nie ubywało mu na niczym. Jeszcze nam paczki przysyłał do RPA z polskimi przysmakami, których tam nie można było dostać.KM-M: A w jakim mieście tata żył po wojnie?KK: Najpierw był w Tarnowie, swoim rodzinnym mieście, potem się przeniósł do Wrocławia, gdzie poznał drugą żonę. Ale potem, jak się odseparował, wrócił do Tarnowa. KM-M: Chciałabym, żebyśmy nagrały to, co Siostra mówiła, że pisał trochę szyfrem listy.KK: No tak, tak. Pisał... Powiedział zdaje się mojej siostrze, jeszcze jak była w Polsce, bo nie mógł pisać w listach, bo listy były ocenzurowane. Bo myśmy wiedzieli, że były cenzurowane. Zresztą w obydwóch krajach, bo w RPA bali się komunistów, więc wszystkie listy z komunistycznych krajów też były cenzurowane. Mieli polskich cenzorów na poczcie. Więc z obydwóch stron były cenzurowane. Bo RPA nie znosiło komunistów, więc dlatego nas przyjęli z wielką życzliwością. Bo wiedzieli, że my też ich nie znosiliśmy. Więc to było wspólne, wspólna sympatia i uznanie. Oni byli bardzo dobrzy dla nas.KM-M: I tata pisał, a...KK: Pisał, a czasem, jak miałam to odwrotnie rozumieć, była kropka gdzieś tam. Jak pisał na przykład „wiesz, tutaj wszystko jest wspaniałe”... Bo ja pisałam: „Tatusiu, może czegoś ci potrzeba, paczki?” A on: „Nie, nie, niczego mi nie potrzeba, wszystko można dostać. I to tanio.” Kropka. Widzieliśmy, że w kolejkach musiał stać po wszystko.KM-M: I wysyłałyście mu też paczki?KK: Tak, tak. Moja siostra wysyłała, bo ja jak już wstąpiłam, to nie mogłam. Przedtem, jak jeszcze zarabiałam pieniądze, to też wysyłałam. Wysyłałyśmy nawet takie rzeczy, jak pończochy dla tej jego żony. Nylonowe wtedy były te pończochy, takie cienkie. W Polsce były bardzo drogie, nie można było dostać w ogóle. Myśmy wiedzieli, czego... Polacy tam przyjeżdżali z Polski, odwiedzali Polskę. Komuniści ich wpuszczali, bo oni przywozili pieniądze, więc to im wychodziło na dobre. Więc oni zachęcali właściwie, żeby Polacy z emigracji odwiedzali Polskę, bo dolary przywozili. Wszystko w dolarach było. Więc wzbogacali kraj.KM-M: A jeszcze chciałam zapytać o ten okres, jak już byłyście same z siostrą. Można powiedzieć, że siostra tak trochę matkowała Siostrze?KK: Trochę tak, starała się, ale jak już podrastałam, to już potem były problemy. Bo ja mówię: Słuchaj, dobrze było, jak miałam czternaście lat. Ale teraz, jak miałam osiemnaście, dziewiętnaście, dwadzieścia, jak mi zaczęła dyktować rano – bo ona trochę lubi dyktować innym – jaką sukienkę mam włożyć, ja mówię: Przepraszam, ale ja już jestem dorosła i mogę sobie sama zadecydować. Były trochę konflikty. Jak już potem pracowałam, to mówiłam: Nie wtrącaj się do mojego życia, bo ja mam już swoje życie, ty masz swoje. Nie kłóciłyśmy się, ona to zrozumiała potem i starała się nie wtrącać. Ale zawsze mnie uważała jako jeszcze swoją małą siostrzyczkę. KM-M: I do końca, cały czas jak Siostra była w Karmelu, to odwiedzała?KK: Tak, odwiedzała mnie. Ona blisko mieszkała i zawsze mnie odwiedzała. Raz na miesiąc wolno nam było mieć wizyty od rodziny. Odwiedzała mnie i wtedy mogłyśmy po polsku mówić. Bo właściwie przed watykańskim soborem zawsze była jakaś inna siostra obecna, nie żeby podsłuchiwać, ale to był taki zwyczaj. Po watykańskim soborze już tego nie było. Więc wtedy musiałyśmy rozmawiać po angielsku, bo ona nie rozumiała o czym rozmawiamy. To było trudne. Ale po watykańskim soborze już tego nie było i mogłyśmy wtedy po polsku rozmawiać. To była jedyna szansa, kiedy mogłam porozmawiać po polsku. Albo Polacy mnie też odwiedzali, Polonia, których znałam. Moje koleżanki czasami mnie odwiedzały.KM-M: No właśnie, bo tam chyba duże środowisko polskie zostało? KK: W Kapsztadzie też, ale w Johannesburgu jest ich najwięcej. I w Durbanie bardzo duża Polonia. W Kapsztadzie było ich mniej, ale też dużo, sporo. Jakieś dwa tysiące może.KM-M: I co, i przez te lata myślała Siostra, że chciałaby być w Karmelu w Polsce? Czy to nagle się tak potem, po wielu latach...KK: Jak wstąpiłam do Karmelu w Johannesburgu, ja sobie zdawałam sprawę wtedy i to mnie kosztowało dużo. Nie wstąpienie, ale to, że prawdopodobnie Polski już nigdy nie zobaczę. Zdawałam sobie z tego sprawę. Wtedy się nie jeździło po świecie. I to było dla mnie trudne, że nie będę po polsku rozmawiać i wszystko będzie po angielsku, to było trochę trudne. Ale szybko się przyzwyczaiłam do tego. Mówię: Pan Bóg chce tej ofiary i da mi sił. Ale siostry były bardzo wyrozumiałe. Zawsze prosiły, żeby opowiadać, jak to było w Polsce. One rozumiały to, że nie mogłam po polsku rozmawiać, więc jak tylko... One zachęcały tych Polaków, żeby mnie odwiedzali właściwie. Mówiły: - Odwiedzajcie siostrę Krystynę. Tutaj też siostry są bardzo wyrozumiałe. No, nie z tego powodu, ale że jak mam znajomych... Bo nie mam tutaj rodziny. Inne siostry mają rodziny i one ich odwiedzają. Z Elbląga i z Ostródy. Dużo sióstr pochodzi z Ostródy, to nie tak daleko. Więc jak są duże święta, Boże Narodzenie, Wielkanoc, to przyjeżdżają do nas i czasem kilka dni u nas mieszkają, tam na zewnątrz. My też spotykamy krewnych naszych sióstr, znamy się. A mnie nikt nie odwiedza naturalnie, bo tu nie znam nikogo, więc nasza matka, jak kogoś pozna, to zachęca, żeby mnie odwiedzali.KM-M: A często można odwiedzać Siostrę?KK: Raz na miesiąc zwykle można odwiedzać.(06; 00:00:00)KM-M: Nie doszłyśmy do momentu, jak to się stało w końcu, że Siostra wróciła po tylu latach do Polski, bo tam lata mijały, wydawało się, że już tam Siostra będzie zawsze.KK: No i właśnie mówiłam, że zrobiłam to z tego... Jak to Pan Bóg czasem prosi o taką ofiarę, a potem oddaje, co człowiek mu ofiarował. I ja się zgodziłam już, bardzo mnie to kosztowało, że prawdopodobnie Polski nie zobaczę, jak wstąpię do Karmelu w Johannesburgu. Jak już byłam w Kapsztadzie później... Zaczęło się po watykańskim soborze, słyszałam, były takie wyjątki, że Polki, które wstąpiły za granicą, mogły odwiedzić przynajmniej Polskę. To było coś niesłychanego, bo wcześniej klauzura nie pozwalała na takie rzeczy, ale po watykańskim soborze rzeczy się zmieniły. Tatuś o tym posłyszał i mówi: Może ty byś mogła wrócić do Polski? A ja mówię: Tatusiu, gdzieś tam słyszałam, że można, ale ja nie chcę prosić dla siebie o jakiś tam przywilej. Bo tutaj mamy siostry z różnych krajów Europy. Miałyśmy Holenderki, Szkotkę, miałyśmy Irlandki i one też by chciały odwiedzić swoje kraje. Co by się stało, gdyby każdy zaczął podróżować? Więc ja mówię: Nie chcę dawać takiego przykładu. Zostawiam to w ręce Pana Boga, zrobię z tego ofiarę. No i tatuś zgodził się, on był bardzo dobrym chrześcijaninem. Ale go to dużo kosztowało. Bo Zonia przyjechała, jedną córkę zobaczył, ale mnie nie widział, młodszej. Potem ożenił się drugi raz i prawdę powiedziawszy, nie bardzo chciałam tę macochę poznać. Jakoś nie bardzo byśmy ją polubiły. Zonia ją poznała i nie bardzo się tam zgadzały. Ale potem ona umarła, dostała zawału serca i znaleźli ją nieżywą. Więc tatuś był owdowiały drugi raz. Potem mieszkał, miał jeszcze swoją własną siostrę w Tarnowie i mieszkał z nią. No ale bardzo mu brakowało rodziny. On był takim człowiekiem, który bardzo kochał swoją rodzinę i brakowało mu, że dzieci były gdzieś tam w Afryce. Władka bardzo... Potem jak Zonia i Władek pojechali do Polski, on bardzo pokochał też swojego zięcia i Władek jego też. Jak syna go pokochał. Władek pochodził spod Warszawy. Wtedy Zonia poznała też jego rodzinę. On był pilotem podczas wojny. <span style="white-space:pre">	</span>No, ale ja już byłam w Karmelu i nigdy nie myślałam, że Polskę zobaczę. Potem był zjazd w Nairobi. Ojciec generał przyjechał do Nairobi i chciał spotkać te karmelitanki w tej części Afryki, gdzie był używany język angielski. Zjazd tam to nie jest taki zjazd jak w Polsce, że tylko godzina, albo pół godziny w autobusie i jest się na miejscu. Tam się samolotem leciało, czasem kilka godzin, i to było kosztowne. Bo chciałyśmy założyć taką federację, którą Rzym bardzo popierał, żeby kontemplatywne klasztory nie były tak odseparowane od siebie. Żeby założyły federację, żeby miały więcej kontaktu jeden z drugim. I to też naturalnie znaczyło, że mogłyby więcej podróżować, bo były zjazdy. Wybierało się taki zarząd. Była matka federalna, która nie miała dużo władzy nad pojedynczymi Karmelami, ale była takim łącznikiem. I potem już więcej się podróżowało.<span style="white-space:pre">	</span>I miałyśmy zjazd w Nairobi, taki pierwszy zjazd. Siostry wybrały mnie i z matką przeoryszą pojechałam na ten zjazd. Nie wiem, dlaczego mnie wybrały specjalnie, ale może myślały, że pół świata objechałam, to... Bardzo mi się podobało, pięknie tam było. Fotografię z tego Nairobi gdzieś mam. Piękną kaplicę tam ojcowie mają. Mieszkałyśmy u ojców, ojcowie mają tam piękny dom. Prowadzą też dom rekolekcyjny dla świeckich i dla księży, tam w Nairobi. Nawet ten słynny biskup Tutu, anglikański biskup, który był w Kapsztadzie... On był trochę taki kontrowersyjny, bo walczył z apartheid. On nawet pojechał tam na rekolekcje. On był anglikaninem, ale nie wybrał... Anglikanie też mieli swoje centra tam, ale nie, on wybrał katolicki dom rekolekcyjny. <span style="white-space:pre">	</span>Dużo anglikanów chodziło na mszę świętą, woleli chodzić do kościoła katolickiego. I dużo przeszło z anglikanizmu na katolicyzm, a niektórzy... Ja znałam takiego w naszej parafii. Z moją siostrą chodziłyśmy codziennie na mszę świętą w Kapsztadzie. Dziesięć minut od kościoła… No i rano spotykałyśmy takiego clergyman jak to się nazywało, takiego pastora anglikańskiego. Tam ludzie są bardzo przyjaźni, grzeczni i chociaż on nas nie znał, zawsze „good morning”. I kiedyś nas zatrzymał. A to taki cienki, prawdziwy angielski gentleman. Przepraszam, panienki, ale czy ja mógłbym się zapytać, kim wy właściwie jesteście? Bo ja widzę was, gdzieś idziecie, zawsze o tej samej porze rano. Wcześnie rano, jeszcze jak mleczarze z mlekiem... Mówię: Tak, naturalnie. My jesteśmy katoliczkami i idziemy na mszę świętą do kościoła. St. Michael's, to był kościół św. Michała. On był dość daleko od nas, tak z boku był ten kościół. Aha, tak - mówi - bo ja jestem anglikaninem. Koło nas był anglikański kościół, ale myśmy ich tam nie znały. I on mówi: - Bo wiecie, ja jestem bardzo przyjaźnie ustosunkowany do katolików i bardzo podziwiam katolicki kościół. My mówimy: Dlaczego pastor nie przejdzie na katolicyzm? - Wiecie, chciałbym bardzo, ale mam żonę, mam dzieci, to jest moje utrzymanie. Co ja bym zrobił, gdybym został katolikiem? Musiałbym zostać bez grosza. I nie wiem, co moje owieczki by powiedziały. Bądź co bądź miał dużą parafię i to by był szok dla nich też. Jak jestem tam, gdzie mnie nie znają, to uczęszczam na mszę świętą. Ale nie mogę przejść na katolicyzm, jeszcze nie teraz. No i potem spotykałyśmy go, zaprzyjaźniłyśmy się z nim. Fajny taki człowiek. Taki starszy już, siwe włosy. Kochany człowiek.KM-M: Mówiłyśmy o Nairobi...KK: Więc jak był ten zjazd w Nairobi, siostry mówiły: Ty podróżowałaś już i znasz kilka języków. Zaprosili też anglikańskie siostry, chciały wziąć udział w tym zjeździe. I anglikańscy pastorzy. Nie chcieli brać udziału w tym zjeździe, tylko patrzeć jak jest zorganizowany, bo bardzo podziwiali, jak katolicy umieją to zorganizować. Bo oni też planowali zjazd między swoimi kościołami. No i w tym Nairobi jak byłam, z siostrą Mary byłam tam, to było dla mnie takie poszerzające. Bo inny kraj zupełnie, inna kultura. Ojciec generał, jak się dowiedział że byłam Polką... Ojciec generał przyjechał z Rzymu na ten zjazd. (06, 00:10:00)KK: I jak siedział naprzeciwko mnie w jadalni, najpierw mówił: Siostra tak mało je, powinna siostra więcej jeść. A ja mówię: Ojcze generale, ja mam tak małe ciało, że mi nie potrzeba dużo jeść. Zresztą nigdy dużego apetytu nie miałam. A on mówi: Jak to się stało, że siostra tu się znalazła? Skąd? On znał Karmele w Polsce, bo je odwiedził. Znał Karmele na całym świecie. Więc mu opowiedziałam, jak to się stało. Był bardzo zaintrygowany. I potem, jak jechałam do Polski, to on jeszcze do Nairobi znowu przyjechał. Napisałam do niego list, że chciałabym wrócić do Karmelu w Polsce, że mam tę szansę. Była kwestia, że ten Karmel będzie zamknięty w Kapsztadzie. I siostry same mi to mówiły. <span style="white-space:pre">	</span>Najpierw pojechałam do Polski na rok, on mi pozwolił na to. Miałam jeszcze wracać do Kapsztadu. Po jakichś sześciu miesiącach dowiedziałam się, to siostra Carol, ona była przeoryszą, mówi: Siostro Krystyno, my widzimy, że siostra jest bardzo szczęśliwa w Polsce. Bo korespondowałyśmy i telefonowałam do nich. Miałam bardzo ścisłe więzy z nimi. Mówi: Nie wiadomo, co tutaj się stanie, wie siostra. My omawiałyśmy to i chociaż bardzo nam będzie siostry brakowało, ale gdyby siostra naprawdę chciała zostać w Polsce, to my siostrze damy pozwolenie. Bo ja należałam do tamtego Karmelu i ona musiała mi dać pozwolenie. Musiałam mieć pozwolenie od generała na to przeniesienie. Więc ja sobie myślę: no to wola Boża. Bo ja nigdy nic nie robiłam, nigdy się ich nie pytałam, czy mogę zostać w Polsce. To była ich sugestia i ich pomysł. Podziękowałam, mówię: Tak, chciałabym zostać w Polsce, chociaż będzie mi bardzo was brakowało. To była taka delikatna trochę pozycja, bo nie chciałam dać wrażenia, że ja już mam ich dosyć i nie chcę tam wracać, nie? Bo ja naprawdę byłam bardzo przywiązana do nich, a one do mnie. Więc mówiłam, że jestem taka podzielona w moich uczuciach, bo tu zadomowiłam się też, w Częstochowie. Ja szybko się zżyję z ludźmi, z którymi mieszkam. W Częstochowie siostry były dla mnie bardzo dobre i tak się z nimi zżyłam też. Więc one mówiły: Nie martw się, Pan Bóg nam przyśle powołania. My chcemy, żebyś została w Polsce. No i zaakceptowałam to, bardzo się ucieszyłam. Napisałam do ojca generała. Bo on najpierw, jak była ta kwestia, to mówił, że siostra nie może zostawić ich na lodzie, bo one nie mają powołań tam. A jak to przyszło od nich, same mi to zaproponowały, to on się zgodził. Mam jeszcze jego list: „No to jak siostry pozwalają, to ja nie mam nic przeciwko temu i siostra może w Polsce zostać.” No i potem musiało iść przed kongregację do zakonów, poprosić o przeniesienie z jednego Karmelu do drugiego. No i dali mi to pozwolenie. <span style="white-space:pre">	</span>A siostry już modliły się w Polsce w różnych Karmelach, żebym została w Polsce. Bo ja odwiedziłam siostry w Zakopanem, w Poznaniu. Poznały mnie i bardzo polubiły. Modliły się, żeby ta Polka nie musiała wracać do Afryki, żeby mogła zostać w Polsce. Potem mi powiedziały, że modliły się, żebym mogła zostać w Polsce. No i zostałam. I nie żałuję. Chociaż ja piszę koresponduję z nimi i bardzo kocham Południową Afrykę. Ale tam nigdy nie była moja ojczyzna, prawda? Teraz też co tam się dzieje, nie wiadomo co to będzie. I koresponduję z siostrami. Już kilka ich umarło, starszych. Teraz przyjechały siostry z... Z Singapuru jeszcze znałam, a potem przyjechały z Nigerii dwie, żeby im pomóc, bo nie było powołań tam. Więc one prosiły różne Karmele, żeby przynajmniej na kilka lat przyjechały, żeby im pomóc, żeby ten Karmel nie musiał być zamknięty. Bo to był jedyny Karmel w Kapsztadzie. A teraz to jakoś wygląda, że ten Karmel przetrwa. Bo przeprowadziły się do innej dzielnicy. One mieszkały w takiej białej dzielnicy. Bo tam jeszcze było podzielone, gdzie kolorowi mieszkali, gdzie biali mieszkali, gdzie czarni mieszkali. No i te dzielnice, gdzie biali mieszkali, były takie więcej ekskluzywne, nie? Lepiej zbudowane domy i tak dalej. A teraz nawet jak już nie ma apartheid, to pozostało. Ta mentalność też, to się tak nie zmienia. Jeszcze jest to, że biali są coś lepszego niż czarni. Więc one się przeprowadziły do tych biedot, bo chciały mieć powołania właśnie między tymi kolorowymi, których większość jest w Kapsztadzie, mieszanej krwi. Wiedziały, że one nie czułyby się dobrze w tej lepszej dzielnicy. Jedna wstąpiła do nas i mówiła: Ja czuję się, jakbym zdradziła moich własnych ludzi. Bo ja mieszkam z wami w takim pięknym domu, a moja rodzina mieszka w biednym domu. Ona czuła to, że ona... Więc dlatego one zamknęły ten klasztor, sprzedały tę posiadłość i przeniosły się do takiej biedniejszej dzielnicy, gdzie mieszkają teraz właśnie między takimi Mulatami. I teraz mają powołania między nimi. Mają trochę więcej powołań.KM-M: W sumie Siostra była tam ponad czterdzieści lat w tym Karmelu w Kapsztadzie.KK.): Tak, jakieś czterdzieści sześć lat. Nie, więcej… Tak, w RPA byłam przeszło pięćdziesiąt lat. KM-M: W sumie w RPA.KK: W sumie.KM-M: A własnie, ale od kiedy?KK: Od 1943 roku aż do 2000.KM-M: A przez te lata jak Siostra była w Karmelu, to właściwie w ogóle nie miała Siostra ze światem zewnętrznym do czynienia? Czy wychodziłyście?KK: Wychodziłyśmy do lekarza albo do szpitala, na prześwietlenia. Wychodziło się. Też potem miałyśmy pozwolenie z Rzymu, nie miałyśmy, żeby ktoś nam zakupy robił... Myśmy nie miały takich zewnętrznych sióstr tam, jak niektóre Karmele maja, więc ojciec generał mówił, że kilka sióstr może to robić. Furtianka na przykład może iść do miasta i robić zakupy. Bo inaczej trzeba było prosić zawsze świeckich, żeby to dla nas zrobili. A to nie zawsze...KM-M: Ale czy mimo że siostry nie wychodziły, to miały cały czas taką orientację, co się dzieje na świecie?KK: Tak, tak, radio miałyśmy, miałyśmy telewizję. Bardzo dobre gazety były, katolickie też, więc wiedziałyśmy co się dzieje. Coś takiego jak nasza „Niedziela” miałyśmy tam i ten „Tygodnik Powszechny” jak tutaj jest, też coś takiego było. Więc wiedziałyśmy co się działo na świecie bardzo dobrze.KM-M: A w Polsce co się dzieje?KK: Też. Ja wiem bardzo dobrze, co się dzieje w Polsce i czasem jestem zdumiona. Też przychodzą mnie odwiedzać, jak pan Bolkowski, to też powie co się dzieje. I jak idę do lekarzy to też rozmawiamy. Oni są bardzo zawsze zdziwieni, jak ja jestem dobrze poinformowana o wszystkim. Że siostra w Karmelu zamknięta, a wie lepiej niż my, co się dzieje. Ale to nam mówili w Karmelu: Siostry, wy jesteście zamknięte, ale wy wiecie lepiej, co się dzieje na świecie, niż my, którzy żyjemy na świecie. Bo ludzie nam mówili. Przychodzili i prosili o modlitwy. Że wojna jest tam, to jest tam, to się dzieje tu. Przychodzili, dzwonili do nas, pisali o modlitwy. Więc dlatego byłyśmy tak dobrze poinformowane, co się dzieje.KM-M: A czy Siostra miała w Karmelu jakąś swoją funkcję stałą? Jak to było z pracą?KK: My mamy różne urzędy, przeróżne. Mamy wybory co trzy lata i wtedy czasem są bardzo duże zmiany, zależy kto jest wybrany na przeoryszę. Czasem trzeba zmienić każdy urząd prawie, bo jak ona miała kilka urzędów, a jest teraz przeoryszą, trzeba te urzędy komuś innemu dać. Czasem było bardzo mało zmian, jeżeli ona nie miała tak dużo urzędów. To zależy. Ja byłam w infirmerii, byłam infirmerką. Byłam zakrystianką przez wiele lat. Jak przyjechałam tutaj, to tam byłam zakrystianką przez sześć lat. Bardzo to lubiłam. Potem miałam szwalnię, gdzie szyłam habity, szyłam te różne, co tam nosimy. Podobno jestem dość dobrą szwaczką. Tutaj też mam szwalnię. (06; 00:20:00)KK: I często tłumaczę listy, bo my korespondujemy w Karmelami w Stanach, w Anglii, w Irlandii. Wszystkie angielskie listy ja tłumaczę. Też wysyłam im życzenia na przykład na Boże Narodzenie, na Wielkanoc. Ja zawsze tłumaczę te wszystkie listy na język angielski. Potem na komputerze to wszystko jest napisane. Siostra Bogumiła też zna dość dużo angielskiego, bo się uczyła w Lublinie. Ona była na lubelskim uniwersytecie, tam brała anglistykę. Tylko, że jej angielszczyzna, naturalnie, jest... szkolna, można powiedzieć. A ja rozmawiałam na co dzień, to jest żywa. To robi różnicę. Więc ona mi zawsze daje. Coś tam napisze po angielsku i mówi: Siostro Krystyno, siostra poprawi. Czy to jest poprawna angielszczyzna i czy to jest tak, jak powinno być? Ja mówię: Siostro, tak się nie mówi po angielsku, siostra tłumaczy to dosłownie z polskiego. Ja czasem też to robię, bo trochę zapominam. Jak człowiek nie używa języka, to zapomina. Bo ja płynnie mówiłam po rosyjsku, a teraz bym już nie mogła rozmawiać płynnie po rosyjsku. Już tyle lat nie używałam tego języka. Ale gdybym musiała znowu zacząć mówić po rosyjsku, to by mi to bardzo szybko wróciło. To gdzieś tam jest w zakamarkach umysłu.KM-M: A w Kapsztadzie też siostry szyły i miały szwalnię?KK: Miałyśmy też. Ale wypiekałyśmy przede wszystkim komunikanty na cały kraj. To było dużo pracy. Miałyśmy takie duże żelazo i kupiłyśmy, sprowadziłyśmy ze Stanów taką maszynę, że mieszała mąkę z wodą. I miałyśmy duże pomieszczenie, gdzie były takie żelaza. Potem kupiłyśmy takie duże żelazo, które miało dwanaście takich patelni i na wszystkim się to wypiekało. To było główne nasze utrzymanie i naprawdę prawie na cały kraj żeśmy wysyłały. Wszyscy wiedzieli, że myśmy wypiekały to. Dużo parafii po całym kraju zamawiało u nas komunikanty. To było naszym głównym zarobkiem. A tutaj szyjemy ornaty. Już teraz nie wypiekamy tych komunikantów. Kiedyś podobno siostry wypiekały, ale teraz nie. Ornaty i też siostry robią te kartki, drukują kartki. Jedna z sióstr jest bardzo artystyczna i robi te różne kartki na Boże Narodzenie. I to też sprzedajemy. Ale tak to przeważnie ornaty są naszym głównym... Ale to nie wystarcza na utrzymanie. <span style="white-space:pre">	</span>W Kapsztadzie, ponieważ nie miałyśmy ani szpitala, ani szkoły... Te klasztory katolickie które prowadziły szkoły, szpitale, nie musiały płacić dużych podatków. Ale my nie miałyśmy tego, więc musiałyśmy płacić podatki. I nasz kardynał starał się i starał, żeby trochę nam obniżyli to. Ale musiałyśmy dość wysokie podatki płacić. Więc dużo, co zarobiłyśmy, szło na podatki. Tutaj, w katolickim kraju takich dużych podatków klasztory nie płacą. Ale jeszcze trzeba zapłacić za elektryczność, wodę. Też zdaje się jakiś podatek płacimy za ten cały kompleks, ten cały budynek. To też dość dużo tego jest. Ale tam o wiele więcej musiałyśmy płacić. <span style="white-space:pre">	</span>No, co się zarobi, to się kupuje materiały za to i to nie byle jakie, bo te materiały są drogie. Nasza matka czasem jeździ do Łodzi i kupuje nawet tam, bo tam są fabryki materiałów i dostanie się taniej w fabryce. A ludzie też są bardzo dobrzy, dają nam datki. I wiedzą, że te różne wyroby robimy, to kupują od nas. Bo to karmelitanki robią, to od nas kupują, nawet jak płacą więcej, niż to jest warte. Bo bez tego byśmy same...KM-M: Ciężko by było? Bo duży ten dom.KK: Tak, duży jest. Ten dom właściwie był przez pomyłkę wybudowany taki duży. Matka Eugenia, która jest teraz w Karagandzie, tam wybudowała podobny klasztor, w podobnym stylu. To był jej styl. Ona też wybudowała podobny gdzieś tutaj w Polsce, w Gorzędzieju… nie wiem, gdzie to jest. Gdzieś na Pomorzu. W Osinie też, zdaje się, jest podobny klasztor. Dużo, jakieś trzydzieści klasztorów mamy. I też Islandia należy do nas, do naszej prowincji warszawskiej. Bo są dwie prowincje, krakowska i warszawska. Częstochowa należy do krakowskiej prowincji, my należymy do warszawskiej prowincji. W roku, w którym ja przyjechałam ten podział był, przedtem była jedna prowincja na cała Polskę. Ale Karmele się tak na rozmnażały, że trzeba było podzielić. I każda prowincja ma swojego ojca prowincjała. To znaczy, generał jest nad wszystkim, ale jest też prowincjał. Tu jesteśmy pod zakonem, w Kapsztadzie byłyśmy pod biskupem, bo tam ojców nie było wtedy. Teraz już są w Johannesburgu. Ojców nie było, więc my byłyśmy pod biskupem, jego jurysdykcją. A tutaj jesteśmy pod zakonem.KM-M: A czemu siostra mówi, że przez pomyłkę taki duży ten dom?KK: No bo zdaje się, siostry planowały mniejszy. Matka Eugenia nie zdawał sobie sprawy, zdaje się, jaki ona zaplanowała olbrzymi dom. Jak już dopiero przeszły te plany... No ale mamy dużo cel. Jak miałyśmy zjazd wszystkich karmelitanek, to u nas mieszkały. Przydał się. Ale to jest właściwie za duży Karmel i trzeba teraz opłacać to wszystko.KM-M: A są nowe powołania?KK: Są. Tak, zawsze jest kilka tutaj. Jeszcze w Polsce są. Trochę mniej, niż przedtem było, ale są. Kilka dziewczyn było, nie wszystkie zostają, kilka już odeszło. Ale utrzymują kontakt z nami. Właśnie odwiedzała nas przedwczoraj jedna z tych, które odeszły, mówi, jak jej brakuje Karmelu. Bardzo często im brakuje potem, ale widzą, że to nie jest ich powołanie.KM-M: To jednak trudne.KK: Tak, tak, trzeba mieć powołanie. Niektóre musiały odejść, bo musiały się zaopiekować chorą matką. Jedna musiała odejść, bo miała chorą matkę i nikt inny nie mógł się nią opiekować. I ojciec prowincjał powiedział, że to jest jej obowiązkiem, opiekować się matką. Jak matka umrze, to może postara się wstąpić znowu. To jest bardzo trudne. Więc ona przychodzi tutaj na dni skupienia do naszej kaplicy, z Olsztyna. Często odwiedzają nas. Kilka razy spotkałam w Olsztynie: A, siostra Krystyna, pamiętam... Niektóre dostały dobre posady. Jedna przed wstąpieniem była celniczką i teraz też pracuje w urzędzie celnym. Dostała tam posadę z powrotem, jak odeszła. Jej było trudno, ona była tak rozdwojona. Nie chciała właściwie występować, ale miała siostrę, która wychowała ją. Matka umarła kilka lat temu i ta siostra nalegała i nalegała, żeby wystąpiła. To było trudne dla niej. I w końcu dla świętego spokoju wystąpiła. Ale mówi teraz, że żałuje, że to zrobiła.KM-M: Ale one występują jeszcze w okresie nowicjatu, tak? Bo wtedy mogą?KK: Tak. KM-M: Potem jest już chyba to...KK: No, w Kapsztadzie jedna albo dwie wystąpiły już po wieczystych ślubach. To było tragiczne, bo musiały dostać dyspensę z Rzymu. I wtedy jeszcze te śluby je obowiązują na zewnątrz i są pod jurysdykcją biskupa. Chyba, że Rzym da specjalną dyspensę z tych ślubów. Jak mają wieczyste, solenne, te uroczyste śluby, to jeżeli nawet wystąpią, nie mogą wyjść za mąż. Obowiązują je jeszcze, chyba że dostaną specjalną dyspensę z Rzymu. Bo to są śluby, które wiążą na całe życie. (06; 00:30:00)KK: Mamy uroczyste śluby i jest różnica między uroczystymi ślubami, a zwykłymi ślubami, które większość czynnych zakonów ma. Kontemplatywne mają ściślejsze śluby. Uroczyste, które obowiązują na całe życie, aż do śmierci. Tamte też obowiązują, ale jest łatwiej dostać dyspensę z tamtych, tzw. zwykłych ślubów. <span style="white-space:pre">	</span>U nas po nowicjacie nowicjuszka składa zwykłe śluby na trzy lata. Z tym, że odnawia je co roku tutaj. Różne Karmele mają różne zwyczaje. W Kapsztadzie na trzy lata się składało śluby i wtedy musiała zostać w Karmelu przez te trzy lata. Potem musiała się zdecydować, czy chce złożyć wieczyste śluby, czy wrócić do świata. Tutaj my odnawiamy je co roku, więc po każdym roku ona może zdecydować, czy odnowi na następne dwa lata, czy nie. Mamy do wyboru, to w konstytucjach jest. Wybrałyśmy tutaj tak, bo brak stabilności teraz na świecie jest. Jak ja wstąpiłam, ja wiedziałam co chciałam i wiedziałam że na całe życie. Koniec. Pamiętam jeszcze jak składałam te wieczyste śluby, jaką satysfakcję miałam: until death. Aż do śmierci. No teraz jestem już do końca.<span style="white-space:pre">	</span>A teraz to trudno im się wiązać na całe życie. I w Kapsztadzie też tak jest teraz. Mówią: No, my byśmy mogły... Jak naprzeciw nas były dominikanki, miały taką prestiżową szkołę dla dziewcząt. I te dziewczęta nas odwiedzały, te starsze i chciały się dowiedzieć o naszym życiu. Ale żadna z nich nie wstąpiła do nas. One pochodziły w większości z zamożnych rodzin. Jedna powiedziała. Wie siostra, to jest piękne życie. Ja bym mogła wstąpić na trzy lata może, ale wiązać się na całe życie... Ale one nam powiedziały też, że teraz trudno się wiązać i w małżeństwie na całe życie. To jest taki brak stabilności. Mieszkają z chłopcem bez małżeństwa, bo nie mogą się związać na całe życie.KM-M: To prawda, to jakiś znak czasów.KK.): Tak. Ale tutaj w Polsce też się tak dzieje.KM-M: Ale czy to tak jest Siostro, że jak się czuje to powołanie, to potrzeby jakie ma kobieta, typu rodzicielskie, czy coś, to znikają? To nie było dla Siostry nigdy jakimś problemem?KK: Nie, no chyba nie znikają, ale to się przeistacza, że człowiek się modli za ludzi, że to są nasze dzieci, ludzie w świecie. Ten macierzyński instynkt ma taki wymiar.KM-M: Że się tak sublimuje go.KK: Tak, tak sublimuje się. Ja zawsze byłam takim chłopakiem, to ja tego problemu tam dużo nie miałam, bo ja nigdy... nie miałam w ogóle żadnego popędu ku małżeństwu. Chciałam żyć swoim życiem i nie być przywiązaną do męża. Więc ja takiego wielkiego problemu z tym nie miałam. Ale niektóre siostry, jak moja mistrzyni nowicjuszek – ona bardzo chciała wyjść za mąż. Bardzo chciała mieć rodzinę, bardzo lubiła dzieci. Ja też lubię dzieci. Ale wiedziała, że Pan Bóg chciał, żeby była zakonnicą. Ale ona musiała wybrać i nigdy nie żałowała potem. Była bardzo doskonałą karmelitanką, ale ją to dużo kosztowało. Potem jej siostra wyszła za mąż i widziała te swoje siostrzenice i siostrzeńców, i trochę to się odradzało, to pragnienie rodziny. Ale ona była doskonałą karmelitanką. Czasem Pan Bóg to zostawia. Ja nie miałam z tym problemu, nigdy nie chciałam wyjść za mąż i tak.KM-M: Ale mówiła Siostra, że kiedyś tam mówiła, że zakonnicą też by nie mogła być, bo jest taka samodzielna i niezależna. A to też się okazało, że nie jest problemem posłuszeństwo, ta cała hierarchia.KK: Nie, nie. Ja zawsze się buntowałam, bo ojciec był bardzo surowy i jak byłam niegrzeczna to dawał mi klapsa po prostu. Tak się wychowywało dzieci wtedy. Pamiętam, jak miałam jakieś sześć lat, czy siedem, musiałam nosić fartuszki. A bardzo fartuszków nie lubiłam. Takie z falbankami były. I kiedyś mówię: Nie włożę tego. A miałam nową sukienkę. Więc tatuś mówi: Włóż fartuszek, bo poplamisz sobie sukienkę. - Nie włożę. - Włóż fartuszek. - Nie włożę. - Bo dostaniesz lanie! - Możesz mnie zabić, a ja tego fartuszka nie włożę. Bo miałam taki charakter. W końcu dał mi klapsa. Bolało, ale zacisnęłam zęby, nawet nie płakałam. A fartuszka nie włożyłam. Potem mamusia mówi: Zabijesz ją. Zostaw ją. A mamusia używała inne metody i perswadowała. Mówi: - Słuchaj, co ci to szkodzi, że włożysz ten fartuch? Powinnaś, wiesz... I ja wkładałam. Ale tatuś jak mówił „musisz włożyć”, to ja mówiłam „nie”. Bo ja miałam jego charakter. „Nie”, dlatego że mówił „musisz”. <span style="white-space:pre">	</span>I potem, jak wstępowałam, moja siostra mówi: Jak ty wytrzymasz w klasztorze? Bo ty robisz swoje, lubisz swoją własną wolę robić. Ja mówię: Pan Bóg mi wtedy da łaskę, jeżeli mam powołanie. I nigdy nie miałam z tym problemu. Kilka razy przeorysza dawała mi różne nakazy, że bardzo trudne do wykonania, jak na przykład... To było dla mnie bardzo trudne, jak moja siostra mnie odwiedzała i wtedy przed watykańskim soborem jeszcze musiała być towarzyszka, która nie rozumiała po polsku, więc musiałyśmy mówić po angielsku. A to dla mnie było bardzo trudne. Musiałam też pisać listy do mojej siostry po angielsku, żeby przełożona wiedziała, co piszę. Ona mówiła: Przepraszam, ale to nie jest moja decyzja, to jest kanoniczne prawo. Jej było nieprzyjemnie też. Ona mówiła:To nie to, że ja tobie nie ufam, ale muszę robić, co kanoniczne prawo każe. Potem to było zniesione po watykańskim soborze. Myśmy traktowane były trochę, jak dzieci, przed watykańskim soborem. Zakonnice były trochę traktowane jak dzieci, nieletnie takie. Nie mogły decydować, co robić. Wszystko, co przełożona kazała. <span style="white-space:pre">	</span>Po watykańskim soborze wiele się zmieniło. Watykański Sobór powiedział że zakonnice są dorosłymi osobami i powinny być traktowane jak dorosłe osoby, a nie jak dzieci. I przeorysza też nie może rządzić, ona powinna być więcej do posługi. To w papiestwie się zmieniło też. Pius XI, XII to rządzili kościołem z pastorałem, nie? Ale potem Jan XXIII przyszedł i mówi: Ja jestem pokornym sługą kościoła. Zmiana mentalności. To po soborze przyszło i w tych soborowych dokumentach jest wszystko. Myśmy to studiowały. Dostawałyśmy wtedy „L'Osservatore Romano” po angielsku. Podczas soboru te wszystkie dokumenty żeśmy bardzo dobrze znały, specjalnie te, które się odnosiły do życia zakonnego. Żebyśmy wiedziały doskonale, jakie są nasze obowiązki, jakie są obowiązki przeoryszy. Jak przeorysza tam przetego..., mówiłyśmy: Matko, to w dokumentach tam pisze... Jak ona była trochę apodyktyczna, albo zaczęła rządzić. Ja kiedyś powiedziałam jednej, była taka Angielka, że ona tak: Rób to, co ci mówię. Ja mówię: Przepraszam matko, ale niech sobie matka poczyta, co tam jest w tych dokumentach. Bardzo grzecznie jej powiedziałam. No i ona potem się zgodziła ze mną, bo miała wystarczająco pokory. Mówi: Masz rację. To jest moja natura, przepraszam. No bo na przeoryszę się wybiera kogoś, kto ma autorytet. Też jest dobrą administratorką. I bardzo trudno połączyć to, żeby ona nie była taką rządzącą osobą. To jest bardzo trudno. Jan Paweł II umiał to jakoś zrobić. On rządził Kościołem, tak, on był głową Kościoła, ale on nie narzucał innym. On starał… perswazję. (06; 00:40:00)KK: To jest coś innego. A jak się mówi: „Musisz robić, bo ja ci to mówię”, to bunt się zaczyna. Ale: „Ja cię proszę to zrobić, bo tak się powinno robić. Jesteś katoliczką i powinnaś słuchać, co kościół zarządza. Nie, że ci każę, więc powinnaś czy powinienieś posłuchać”. To jest inne podejście, nie? A teraz po watykańskim soborze kościół więcej tak... Biskupi też w większości już tak rządzą. Już nie mówią: „Ksiądz musi, wyślę cię tam”. U nas kardynał chciał przenieść jakiegoś księdza z jednej parafii na drugą, to poprosił go do siebie i mówił: Księże, ja chciałem księdza... Czy zgodzi się ksiądz? Czy ma ksiądz jakieś powody, że nie chce tego? Rozmawiał. A ksiądz mówi: Nie, proszę księdza kardynała, ja mogę być w każdej parafii. A niektórzy powiedzieli, że do tej parafii proszę mnie nie posyłać, ja nie czułbym się tam dobrze. No i dobrze, to ja to uwzględnię. Teraz mniej więcej tak się rządzi, a nie, że ja ci mówię i musisz tam iść, czy ci się to podoba, czy... Po watykańskim soborze już tego nie ma. Nie powinno być przynajmniej, bo to jest inny duch. To nie znaczy, że się jest mniej posłusznym, ale człowiek ma też prawo wypowiedzenia swojej opinii. <span style="white-space:pre">	</span>Mamy to np. podczas kapituły, siostry mogą się wypowiedzieć. Czy omawiamy, czy przyjąć jakąś kandydatkę, czy ona się nadaje, albo przyjąć kogoś do obłóczyn. To wszystko jest omawiane teraz. Przedtem to przeorysza decydowała z trzema siostrami, które tworzyły taką radę. A inne siostry nie miały nic do powiedzenia. A teraz każda siostra ma, może się wypowiedzieć: Matko, ja uważam, że według mojej opinii ta osoba się nie nadaje. Może inne myślą, że tak, a ja myślę inaczej. Może to być zupełnie co innego, co przeorysza myśli. Ale ona ma prawo się wypowiedzieć, grzecznie, naturalnie, nie podniesionym głosem, jak to się mówi. Ma prawo powiedzieć i przeorysza to przyjmie, jeżeli jest dobrą przeoryszą. Ale niektóre jeszcze się tego nie nauczyły, podobno. W niektórych Karmelach w Polsce one jeszcze mają mentalność przed watykańskim soborem. „Ja mówię, że tak powinno być i ty rób, co ci mówię”. Ale u nas tego już nie ma. My byśmy tego nie przyjęły. Ale w niektórych polskich Karmelach jeszcze tak jest. Są jeszcze starsze przeorysze, które jeszcze nie nauczyły się, że one nie są Panem Bogiem. One biorą miejsce Pana Boga, ale Panem Bogiem nie są. Więc to jest inne podejście.KM-M: A często się Siostrze przypominają te dawne czasy?KK: To bardzo interesuje te młodsze siostry, zawsze się mnie pytają: Siostro, jak to było przed watykańskim soborem? Ja wstąpiłam w 1951 roku. I jak im opowiadam, to mówią: Siostro, my byśmy wtedy nie wytrzymały w Karmelu. Było o wiele surowiej, surowo było. Ale ja się cieszę, że miałam to. To też wzmacnia charakter człowieka, nie jest też tak łatwo. Teraz mają łatwiej. Wtedy na przykład posty były surowsze. Dla mnie to było bardzo trudne, bo ja byłam jeszcze niedożywiona po tej głodówce, siostry nie zdawały sobie sprawy. Chociaż ja wstąpiłam już kilka lat po tym, ale jeszcze mój organizm nie zdołał się... Jeszcze lekarze powiedzieli, że to pozostanie do końca życia, jakieś tam... Słabość na przykład. Anemię miałam potem często. Mówił: To z tych przeżyć, które siostra miała. To zostanie do końca życia na pewno. Chociaż biorę te pigułki, żelazo, i Bóg wie co. Ale to pozostaje.KM-M: I ciężko było te posty znosić, tak?KK: To był czarny post jeszcze wtedy, teraz już tego czarnego postu nie mamy, tylko w piątki. Nie mogło być żadnych nabiałów, ani mleka, ani masła, ani jajek. To było bardzo trudne. Czarną herbatę się piło i czarną kawę. U nas można było tylko jedną łyżkę mleka włożyć. To było ciężkie. Pamiętam, czasem byłam taka osłabiona z postu między śniadaniem a obiadem, że się trzęsłam. No ale człowiek wyżył. Naprawdę, gdyby siostry wiedziały... Nie mówiłam nic, ale gdyby przeorysza wiedziała, to by mnie zwolniła z postu. Ale ja nic nigdy nie mówiłam, zacisnęłam zęby. Mówiłam, że jestem karmelitanką, jak jestem karmelitanką, to muszę całą regułę utrzymywać. Jak któraś z tych młodych teraz, to ma dyspensę z różnych rzeczy. Albo czasem muszą jeść mięso na przykład. Bo mięsa nam nie wolno było jeść. Tam miałyśmy ryby w Kapsztadzie, bo to był port. Tutaj to jest trudniej, bo nie ma ryb, ryby są też drogie, więc nabiał zwykle. Więc tutaj jest trudniej właściwie niż w Kapsztadzie, bo tam ryby mają dużo fosforu i różnych witamin. Ryb nam nie brakowało, byłyśmy otoczone morzem.KM-M: Pytałam, czy się Siostrze przypominają te dawne czasy, np. Syberia, dzieciństwo. Wraca to do Siostry czasem?KK: Jak coś czytam na przykład, to mi się przypomina. Ale tak normalnie się nie zajmuję tym specjalnie, wojną, Syberią. Ale jak czytam, że gdzieś tam się zaczęła wojna, to wszystko powraca. Albo jak gdzieś w telewizji widzę filmy z wojny... Z początku ja nie mogłam ich oglądać w ogóle, teraz już mogę. Były takie filmy o Oświęcimiu i ja nie mogłam tego oglądać. Jak byłam w Oświęcimiu, księża mnie zabrali, ja nie poszłam do obozu, zostałam w aucie. Oni chcieli zobaczyć tą cele, gdzie św. Maksymilian umarł. Ja mówię: Ojcze, ja nie mogę. Ja zostanę w aucie. Oni poszli, przyszli i mówią: Siostro, jak byliśmy tam, to rozumiemy, co siostra czuje. Chociaż mówię, ja nigdy w takim okropnym obozie nie byłam, jak Oświęcim. Tam było trudno, ale nie było takich okropności. Krematoria, nic takiego nie było. W niektórych obozach było gorzej, w niektórych lepiej. Tam gdzie ja byłam, takiego okrucieństwa nie było. Było ciężko, ale... Ale jak ja czytam... Teraz już mogę czytać, ale potem miałam koszmary, śniło mi się. Nie mogłam.KM-M: Właśnie, w snach to wraca czasem? Te ciężkie przeżycia?KK: Teraz już nie, rzadko. A nawet jak mi się śniło bombardowanie, kilka razy śniłam, to nie jest koszmar, tylko sen. Różnica. Nie jest przerażający. Bardzo mało mam takich koszmarów. A kiedyś pamiętam, to nie miało nic do czynienia z wojną, jeszcze w Kapsztadzie mi się śniło, że umarłam i że mnie pochowali żywcem. Że byłam w trumnie. I jak się zbudziłam... Moje łóżko było tak w kącie. Ja dotknęłam – tu ściana, tu ściana. Myślę sobie: Boże, naprawdę jestem w jakiejś trumnie. I potem zapaliłam światło i zobaczyłam, że byłam w łóżku. A jedna z naszych sióstr, Holenderka, która też była w Holandii podczas wojny, to ona czasem takie koszmary miała, że wrzeszczała w nocy, krzyczała. Ona wszystko to przeżywała w swoich snach. Ja nigdy takich okropnych koszmarów nie miałam. Ale ona to regularnie. KM-M: A co właściwie dla Siostry było takim najtrudniejszym momentem w życiu, takim najbardziej bolesnym?KK: No chyba żegnanie rodziców. No i żegnanie Polski też. Myślałam, że już nigdy nie zobaczę. W tych Sarnach jeszcze tak z tego okna popatrzyłam, jak mijaliśmy tą granicę. To było bardzo trudne dla mnie. Byłam bardzo przywiązana do ojczyzny. I sobie myślałam, czy ja jeszcze kiedy Polskę zobaczę.KM-M: No i udało się.KK: No i udało się. Nie wiedziałam wtedy. I przyjechałam tu. (06; 00:50:00)KK: I jak się przyjmie, coś co Pan Bóg, jakiś krzyż da, to potem jest lżej i Pan Bóg czasem oddaje to, co zabrał. Tylko chciał zobaczyć, czy się przyjmie. Mi się kilka razy już to zdarzyło. Dobrze Panie Boże, to jest trudne, ale ja to przyjmuję. No i potem to się stanie, że odbierze mi to. Mówi: Tylko chciałem zobaczyć, czy przyjmiesz.(07; 00:00:00)KM-M: Wychowywana Siostra była też w takim duchu religijnym od małego?KK: Bardzo religijnym, tak.KM-M: Rodzice byli katolikami...KK: Religijni. Tatuś, jak się ożenił, to nie był strasznie podobno religijny, to znaczy, był praktykującym katolikiem. Ale mamusia go nawróciła. Ona była wychowana przez urszulanki, była bardzo dobrą katoliczką. I mówiła mu: Jak chcesz wyjść za mnie za mąż, to musisz być praktykującym katolikiem. Bo tam nie zawsze do sakramentu chodził podobno, raz na rok może. Musisz teraz być praktykującym dobrym katolikiem, jeżeli chcesz wyjść za mnie za mąż. Dała mu ultimatum. No i on pozostał bardzo dobrym katolikiem. Przed wojną też był dobrym, ale potem, przez te przeżycia, to jeszcze zbliżyło go do Pana Boga więcej. To było naszą jedyną ostoją, bez tego byśmy nie wytrzymali. Ludzie, którzy nie mieli wiary, to załamali się. Wiara nas podtrzymywała, naprawdę.KM-M: Przed wojną stale chodziliście do kościoła?KK: Tak, co niedziela. Nie codziennie, ale co niedziela byliśmy na mszy świętej. Mieliśmy tam swoje miejsce. Taka była przyboczna kapliczka i tam zawsze mieliśmy swoją ławkę. No i tak, co niedziela i w święta się chodziło do kościoła. W powszednie dni nie chodziliśmy tak do kościoła. <span style="white-space:pre">	</span>Ale po Rosji, jak człowiek nie miał ani mszy świętej, ani sakramentów, ani nie było księdza, to wtedy człowiek zaczął bardziej... Msza święta tyle zaczęła znaczyć. Ja pamiętam pierwszą mszę świętą po tych dwóch latach, jak ksiądz z łagru był zwolniony i przyjechał do nas. I odprawił tę pierwszą mszę świętą. To już było na południu, w Uzbekistanie. To była taka karczma, taka czajchana, gdzie tam pili herbatę. Nikt już tego nie używał. I on tam odprawił pierwszą mszę świętą. I ludzie tak płakali, nawet mój ojciec, który służył do tej mszy świętej. I pamiętam, pierwszy raz go widziałam, że on płakał. Był taki wzruszony. To było niezapomniane, po dwóch latach, jak się ma mszę świętą znowu i sakramenty. Naprawdę, wtedy to się docenia.KM-M: Przez te dwa lata na Syberii nie mogliście w żaden sposób praktykować?KK: Nie.KM-M: A sami nie zbieraliście się na jakieś modły?KK: No tak, sami żeśmy się zbierali, ale krzyż powiesiliśmy, to ten komendant: Zdejmijcie to, wyrzućcie to. Nie pozwalał nam. A jak wyszedł, to żeśmy powiesili znowu. Jak widzieliśmy, że przychodził, to zdejmowaliśmy, żeby go tam nie złościć. Ale ja byłam z Żydami w większości, tam było mało katolików w tym małym obozie, gdzie ja byłam, w tych barakach. Większość była Żydów. I większość była ortodoksyjni Żydzi, niektórzy byli ateistami, albo bardzo mało mieli religii. Ale większość jeszcze była praktykująca. Kilku tych katolików nas zbierało się, odmawialiśmy różaniec razem. No i w naszej rodzinie mamusia zawsze dbała o to, żeby wieczorne modlitwy były i poranne. Mszy świętej nie mieliśmy przez dwa lata, nie było w ogóle sakramentów, mszy świetej, nic. Ale śpiewaliśmy adwentowe pieśni, wielkopostne pieśni, kolędy. Rosjanie tam nie rozumieli, co myśmy śpiewali i tak. Ale żadnych zewnętrznych…, znaczy krzyżyków ani coś takiego, musieliśmy to chować. Nie wolno nam było nosić. Różańców też. Kiedyś jak zobaczyli, to pozrywali, rzucił na podłogę i podeptał. Taki jeden był. Nie wszyscy byli tacy, ale niektórzy byli tacy, ateiści. Tacy walczący. Bo są ateiści, którzy mówią: „Róbcie sobie co chcecie, wasza rzecz. Ja jestem ateistą, ale wy sobie możecie wierzyć w Boga”. Są tacy. A inni to tacy, którzy chcą, żeby wszyscy nie wierzyli, jak on nie wierzy. Teraz się już nie zdarza.KM-M: Ale starali się wam jakąś propagandę sowiecką...KK: Tak, tak. Pamiętam, na każdej stacji były duże fotografie Stalina z tą Swietlaną swoją, córeczką. Jako taki dziadzio dobry. „Dzieduszka Stalin”, nazywali go „Dzieduszka Stalin”, no. I Lenin wszędzie był. Czerwone flagi na każdej stacji były, wszystko było. Potem ja tak już nie lubiłam czerwonego koloru. Tyle tego widziałam w Rosji, tych czerwonych flag, że ja nie znosiłam potem czerwonych sukienek nosić. Mi się to przypominało. Propaganda była tam, ale nie udało im się, bo myśmy się trzymali razem. Silna wiara była. Gadajcie sobie co chcecie, my wierzymy w Pana Boga i koniec.KM-M: A święta można było jakkolwiek obchodzić?KK: No nie. Głodowaliśmy, ale staraliśmy się na przykład na Wielkanoc, albo na Boże Narodzenie… staraliśmy się coś tam sobie zaoszczędzić, kilka jakichś kromek chleba, albo czegoś tam. Ale tak to nie było niczego takiego dobrego, jedzenia. Pamiętam, jak się dostawało dwadzieścia kromek chleba na cały dzień, to człowiek… czy wszystko to zjeść od razu,zaspokoić głód, czy kilka kromek sobie i zostawić resztę na później? Człowiek nie wiedział, co robić. Lekarze mówili, że prawdopodobnie byłabym wyższa, gdyby nie ta głodówka. Bo wtedy rosłam, miałam 12 – 14 lat. Dziewczyna rośnie, dziecko rośnie, a ja wtedy głodowałam. A te problemy, które mam z anemią, to prawdopodobnie też z tamtych czasów pochodzi. Też moje kości nie są strasznie takie silne, więc na pewno to teraz wychodzi, na stare lata, te rzeczy. Nawet jak później nas odżywiano bardzo dobrze... Jak już w Armii Andersa bardzo dobrze nas ożywiano, starali się nas odkarmić. Ale już zrobiła swoje, ta głodówka, specjalnie jak się było młodym, jak się rosło, to już się nie da. Moja siostra to mniej odczuwała, bo już była dorosła, wyrosła już, a ja wtedy rosłam.KM-M: A kiedy byliście przy Armii Andersa, to już tam były msze odprawiane?KK: Tak, tak, mieliśmy kapelanów swoich, już byli kapelani.KM-M: A na statku, jak płynęliście tak długo?KK: Jak płynęliśmy, to też mieliśmy ze sobą księdza. Tak się wydarzyło, że był ksiądz. Nie był Polakiem, był Anglikiem, ale msza była po łacinie jeszcze wtedy, więc nie robiło dużej różnicy. I tam było kilku pasażerów, większość z nich było Anglikami, ale kilku było katolików między nimi. Też uczęszczali na mszę świętą. Nie pamiętam, czy w końcu... Zdaje się, potem wszedł na statek polski ksiądz, też płynął do Południowej Afryki. To on potem odprawiał mszę świętą po polsku. Ksiądz Czarnecki się nazywał, pamiętam. On był kapelanem potem w wojsku, w mundurze był.KM-M: A pierwsza komunia Siostry, pamięta Siostra?KK: Pamiętam pierwszą komunię świętą, też. Pan Bóg tak zdziałał, że zawsze coś się stało. Ja akurat się rozchorowałam przed pierwszą komunią świętą. Miałam wtedy właśnie ten początek, to potem wyglądało na gruźlicę. Miałam zapalenie oskrzeli i bardzo wysoką temperaturę. Pierwsza komunia święta, wszystko miałam przygotowane: sukienkę, welonik, świeczkę, wszystko. Chciałam iść do komunii świętej z koleżankami, przy porannej mszy świętej. Wtedy nie było wieczornej mszy świętej. I mamusia mówi: Nie możesz wstać z tą gorączką. A było zimno, chociaż to był maj, 8 maja. Ale nawet teraz w maju jeszcze tutaj może być dość chłodno. Zaziębisz się jeszcze i dostaniesz zapalenia płuc. A ja tak prosiłam, no to w końcu mamusia się poradziła naszego lekarza. On mówi: Ja jej dam jakąś pigułkę, żeby spadła ta temperatura. Miałam trzydzieści dziewięć. No i mamusia mówi: Tylko do kościoła i z powrotem do łóżka. (07; 00:10:00)KK: No więc zawieźli mnie do kościoła, nie mogłam iść nawet, bo byłam osłabiona z tego leżenia w łóżku. Taksówkę wynajęli czy coś tam, nie mieliśmy własnego auta wtedy, to nie było tak, że każda rodzina miała auto, jak teraz. No i zawieźli mnie do kościoła, mamusia siedziała koło mnie. Specjalne ławki były dla nas. W białych sukienkach, świeczki, wszystko. Jakoś przeżyłam tę msze świętą. Czułam się osłabiona i trochę chorowita, ale dziwne, po pierwszej komunii świętej poczułam się silniej. To było dziwne. Odżyłam tak jakoś. I potem wróciłam do domu, a mamusia mówi: Idź od razu do łóżka. A wtedy zwyczaj był, że się szło do fotografa. Ale ja nie miałam już fotografii z pierwszej komunii świętej, bo musiałam iść do łóżka. Ja mówię: Mamusiu, ja nie czuję się źle, ja czuję się bardzo dobrze. - Nie, nie, ty idź do łóżka od razu. Posłuchałam, poszłam do łóżka, a jakieś kilka dni potem wysłali mnie do Istebnej, to sanatorium. I tam mnie wyleczyli dopiero. <span style="white-space:pre">	</span>Więc nie byłam wtedy bierzmowana, bo bierzmowanie było za kilka dni, na następną niedzielę. I tak się zdarzyło, że za każdym razem jak było bierzmowanie, ja nie mogłam być bierzmowana. W końcu już byłam w RPA, a jeszcze nie byłam bierzmowana. Już miałam dwadzieścia cztery lata, czy dwadzieścia trzy i jeszcze nie byłam. Ja mówiłam do tych sióstr, że ja muszę być bierzmowana. Akurat była grupa takich konwertytów, co przeszli na katolicyzm, starszych już i wtedy siostrze mówię: Teraz muszę z nimi być bierzmowana. I byłam wtedy. I miałam fotografię. Miałam wtedy już dwadzieścia trzy… dwadzieścia dwa lata, zdaję się I w końcu mówię: No, jestem bierzmowana. I wybrałam na swoje imię Teresa, od św. Tereski. A jeszcze wtedy nie wiedziałam, że wstąpię do Karmelu, ale wybrałam imię św. Tereski. Dziwne, nie? Ja ją bardzo lubiłam. Ale nie myślałam o Karmelu wtedy.KM-M: Ale widocznie Bóg myślał o tym.KK: No właśnie, tak.KM-M: A w dzieciństwie kim Siostra chciała zostać? Myślała o tym, że będzie kimś, jakiś zawód wykonywać?KK: Nie, właśnie nie mogłam się zdecydować. Nie chciałam być nauczycielką, jak moi rodzice. To mi wcale nie odpowiadało. Nie chciałam być pielęgniarką ani lekarzem, nie miałam żadnego pociągu do niczego takiego. No właśnie się tak zastanawiałam i doszłam do wniosku, że Pan Bóg chce, żebym była zakonnicą. Życie zakonne. I to od razu w kontemplacyjnym klasztorze. Nie, ja nie chciałam uczyć, ja nie chciałam być zakonnicą, żeby uczyć, Jak moja ciocia, była urszulanką, uczyła. Ktoś by myślał, że bym poszła za jej przykładem. Nie. Chciałam od razu tam. Ja nawet nie wiedziałam, że był Karmel w RPA. Ja mówię: Ja chce wstąpić do klasztoru, za kratą, gdzie się nie wychodzi na zewnątrz. Kontemplatywny klasztor, gdzie jest dużo modlitwy. Ja nie chce uczyć, nie chcę pielęgnować. Nie chcę takich czynnych. I wtedy ksiądz mi powiedział. Ja mówię: Ojcze, nie ma tutaj takiego Karmelu w RPA? A on mówi: Jest, w Johannesburgu, koło Johannesburga. – Aaa, bo ja myślałam, że muszę wyjechać za granicę gdzieś.KM-M: A przed wojną w sumie ile klas zdążyła Siostra zrobić w szkole? Do wojny?KK: Pięć klas skończyłam.KM-M: W tym jeszcze był ten pobyt dłuższy w sanatorium, prawda?KK: Tak. To wtedy do szóstej klasy zdałam. Ale to nie była taka pełna nauka, bo byłyśmy chore, tylko trzy razy na tydzień były lekcje. Żebyśmy coś miały. Ale to nie był cały program. Ale ja szybko się uczyłam, dużo czytałam i nie miałam problemów z odrobieniem.KM-M: A jakie miała Siostra ulubione książki w dzieciństwie, pamięta Siostra jeszcze?KK: No ja wtedy już zaczęłam czytać „Trylogię”. Też czytałam książki dla dzieci. Ale były też takie przetłumaczone z języka angielskiego... Jak one się nazywały? „Mulholland”, czy coś. I „Ania z Zielonego Wzgórza”, to była moja ulubiona lektura. Ta cała seria była przetłumaczona na język polski bardzo pięknie już przed wojną. To czytałam, pochłaniałam „Anię z Zielonego Wzgórza”. I też niektóre klasyki czytałam przetłumaczone: Walter Scott i Dumas. Dickensa też czytałam, pamiętam, niektóre książki. Młoda byłam i już czytałam te książki. Potem wszystkie te czytałam po angielsku – były przetłumaczone już wtedy na język polski – w oryginale czytałam to wszystko. Tak samo te rosyjskie klasyki czytałam w oryginale. Ja bardzo lubiłam czytać. I jak patrzę teraz, to książki dla dorosłych ja czytałam. <span style="white-space:pre">	</span>Była taka książka, pamiętam, jak byłam mała, dla dzieci, o takiej Wini, Jadwini, która zawsze coś tam płatała, jakieś figle. Coś jej zawsze... Nie, że ona była niegrzeczna, ale zawsze jej się coś tam przydarzało. I pamiętam, raz Winia szła na spacer ze swoim pieskiem. Piesek był na smyczy. No i nagle jakaś tam pani podchodziła, ona szła tutaj, a piesek poszedł tam i podciął tej pani pod nogi i pani upadła. No i Winia oberwała. Coś tam jeszcze zrobiła. No to były takie książki. I potem był taki Józio, też psotnik, zawsze coś tam... I potem była też taka książka niemiecka, którą mi mamusia przetłumaczyła, bo ona umiała po niemiecku bardzo dobrze. Znana taka, dla dzieci. To jest klasyka dla dzieci po niemiecku. O tych dwóch takich chłopcach, którzy zawsze płatali figle. Ale ta książka była trochę złośliwa, ja uważałam potem. Winia to była taka, nikomu szkody nie robiła, ale tamci to byli naprawdę złośliwi. Jak na przykład była kładka przez strumyk i oni przecięli tak lekko, żeby profesor, którego oni nie lubili, przechodził i wpadł. To było już złośliwe. Ja widziałam różnicę. Ale niemieckie dzieci, które mieszkały obok nas, niemiecka rodzina, zachwycały się tą książką. Oni mi pożyczyli i mamusia mi tłumaczyła z niemieckiego. Ale mi się to nie bardzo podobało.<span style="white-space:pre">	</span>Miałam też piękną książkę bajek, których ja już nie pamiętam. To nie był Dygasiński. Dygasiński też pisał piękne bajki, ale to ktoś inny napisał. Jedna bajka się nazywała „Perły księżniczki Mai”. I to była śliczna opowieść, jakieś takie cudowne perły, które zmieniały kolor, jakieś takie zaczarowane. I pamiętam jak rozczytywałam się w tym. I piękne ilustracje były w tym. Ja miałam ładne książki, rodzice zawsze wybierali mi bardzo dobre książki. <span style="white-space:pre">	</span>I też należałam do różnych bibliotek, do dwóch bibliotek i wybierałam sobie książki. I kiedyś wybrałam jakąś książkę nie dla dzieci, tylko dla dorosłych, a ja wyglądałam zawsze młodziej niż moje lata. I ta bibliotekarka: Nie powinnaś czytać tej książki. Jest za dorosła dla ciebie. Ja byłam urażona: Ale ja chcę przeczytać tą książkę, mnie to interesuje. Nie dała mi. Nie, że tam było coś złego, niemoralnego, ale „za dorosła dla ciebie”. Bo ona myślała, że byłam młodsza niż wyglądałam. Nie zdawała sobie sprawy, że już wcale nie była za dorosła dla mnie. Pamiętam, byłam taka urażona.KM-M: Wspomniała Siostra o tych niemieckich dzieciach. To jest też ciekawe, że Siostra mieszkała w takim otoczeniu właśnie polsko–niemieckim tam na Śląsku.KK: Tak. Mieszkaliśmy na trzecim piętrze i naprzeciwko mieszkała rodzina niemiecka.KM-M: A te dzieci niemieckie chodziły do innej...KK: Mieli taką schule tam… KM-M: Swoją mieli szkołę, tak?KK: Ale mówili taką łamaną polszczyzną. Pamiętam: Krystel i Joachim.(07; 00:20:00)KK: Dziewczynka nazywała się też Krystyna, tylko Krystel nazywali ją. A Joachim - chłopak. Ja się z nimi bawiłam, oni mówili taką łamaną…, od nich się trochę po niemiecku nauczyłam. Tam dość dużo Niemców mieszkało. Potem, jak Niemcy zajęli, to podobno przyjęli ich z otwartymi ramionami. KM-M: Wszyscy, tak?KK: No… Gusia tak mówiła, bo mnie tam już nie było, więc nie wiem. Mówiła, że wiwatowali i przyjęli ich, jak swoich.KM-M: Ale do szkoły chodziły same polskie dzieci?KK: Tak, tak. Bo tam była niemiecka szkoła dla niemieckich dzieci. Były polskie…, przeważnie ze śląskich rodzin. Niektórzy tą śląską gwarą mówili w domuale to były wszystkie polskie dzieci. Mieliśmy jednego Żydka w naszej klasie, widać go na tej fotografii. Myśmy go bardzo lubili, nie dokuczaliśmy mu. Tam było mało Żydów na Śląsku, to blisko było niemieckiej granicy. Na Śląsku było mało Żydów, ale on chodził do szkoły z nami. Mówił z takim żydowskim akcentem po polsku. Myśmy go bardzo lubiły, nie dokuczałyśmy mu.KM-M: A jak była lekcja religii, to co on robił?KK: On nie chodził, nie brał udziału. On miał swój cheder u rabina.KM-M: A klasa w ogóle była fajna? Lubiła Pani te dzieci?KK: Bardzo, bardzo fajna. Byliśmy bardzo złączeni, dziewczynki i chłopcy. Chłopcy byli z dziewczynkami i nauczyli się być tacy więcej łagodniejsi. Pani zawsze mówiła: Pamiętajcie, żebyście nie szturchali dziewczynek, żebyście byli dżentelmenami. No i oni naprawdę, ona wychowywała ich na takich... Czasem lubili psocić, jak któraś miała długie warkocze, to jej tam związali czasem. Przywiązali do ławki, jak wstała, to nie mogła wstać. Takie psoty, ale na ogół nie. Bardzo zżyliśmy się. Ja miałam tyle kolegów między chłopcami, ile koleżanek między dziewczynkami. Jeden mieszkał... Jego ojciec był policjantem, wysokim oficerem w policji. On mieszkał piętro wyżej. Jak byłam chora zawsze odwiedzał mnie, przynosił mi…. Mundek się nazywał, Zygmunt. Przynasił mi, co tam w szkole było zadane. Odwiedzał mnie i bardzośmy się przyjaźnili.I pamiętam, rodziców nie było: Możesz odwiedzic Krysię. Żeśmy byli razem w mieszkaniu, żeśmy się poubierali w ubrania rodziców i żeśmy udawali, że idziemy do ślubu. Byliśmy mężem i żoną. Mieliśmy jakieś osiem lat, czy dziewięć. Pamiętam tego Mundka bardzo dobrze. Bardzo żeśmy się lubili.<span style="white-space:pre">	</span>A pod nami mieszkała położna i ona miała dzwonek elektryczny na dole. Jeżeli ktoś potrzebował, naciskał, to ona szybko pakowała te swoje, miała przygotowaną taką torbę i szła. I myśmy kiedyś naumyślnie naciskali na to. Potem chowaliśmy się i patrzyliśmy, jak ona wybiegała z tą torbą. Zwykle po nią auto przysyłali, albo coś, nic nie było. Potem nie wiedziała, czy to był prawdziwy dzwonek, czy nie. <span style="white-space:pre">	</span>To była duża kamienica i czasem po tych schodach się goniliśmy. Ludzie wychodzili i patrzyli z tych otwieranych drzwi, co się dzieje. A to dzieciaki latały. <span style="white-space:pre">	</span>A mieszkaliśmy przy placu Wolności, gdzie był pomnik ku czci polskich powstańców, tych śląskich powstańców. Bardzo piękny pomnik był. I zawsze na 3 Maja, 11 Listopada były defilady tam. Był park, były takie planty, bardzo ładnie było. Pomnik był w środku i były takie planty na około. Ten duży plac był, dla nas idealny, bawić się w tych plantach, w tych krzewach. Mieliśmy doskonały widok, nasz balkon wychodził akurat… i jak była defilada to capstrzyk był i zawsze widzieliśmy to wszystko, ten pochód jak szedł. Wszyscy byli ubrani w te kurkowe…. Gusi ojciec należał do kurkowego tego… zgromadzenia... KM-M: Bractwa.KK: Myśliwym był i przynosił nam zawsze, co upolował. Bażanta, albo zająca, albo coś tam. Pamiętam, jak wisiał na balkonie zawsze, jak była zima, mróz. Mi tak żal było tych biednych, potem nie chciałam jeść tego mięsa. Zajączek… On był myśliwym.KM-M: Czyli mieszkaliście w takiej dużej kamienicy, tam mieliście mieszkanie, tak?KK: Tak. Właściwie w dwóch. Najpierw u tej Gusi była dość mała kamienica, narożna. To gdzieś jest na zdjęciach. Tam była apteka na dole, a były tylko dwa mieszkania. Oni mieszkali na parterze, a my na drugim piętrze. Ale później przeprowadziliśmy się. Było tam pięć pokoi. Moja siostra już pojechała do Krakowa i nie potrzeba nam było tych pięciu pokoi, tylko trójka nas była, a mieszkanie było dość drogie, więc przenieśliśmy się na ten plac Wolności. Nie bardzo daleko stamtąd. Tam mieliśmy trzy pokoje, kuchnię i spiżarnię. To wystarczało na trójkę. Ja miałam swój mały pokoik zawsze. No i tam było ostatnie mieszkanie przed wojną. Tam właśnie, gdzie poukładałam te wszystkie moje lalki.KM-M: Tam Siostra nie wróciła teraz? Nie była tam Siostra teraz?KK: Nie, szkoda. Miałam jechać do Siemianowic. Jedna z sióstr w Częstochowie miała siostrę, która pochodziła z Siemianowic, rodzoną siostrę. I ona bardzo chciała mnie zabrać do siebie na ulicę. Ale ja w następnym dniu już się... Wszystko było już ułożone, że ja do Spręcowa przyjadę autobusem. Miałam już bilet, wszystko i nie mogłam zmieniać. Żal mi było, że ja Siemianowic nie odwiedziłam. A Piwniczną odwiedziłam. To właściwie był więcej mój dom, niż Siemianowice, bo tam tylko mieszkanie było, a w Piwnicznej to mieliśmy własny dom. To robi różnicę.KM-M: Ale to był taki dom na lato, tak?KK: Tak, na lato. Tam zawsze ktoś mieszkał, jak nas nie było i utrzymywał wszystko w porządku. Teraz jeszcze stoi. Przed moim przyjazdem... Był wynajęty komuś, szarytki przez jakiś czas tam mieszkały. Siostry szarytki miały tam na wakacje, bo ten dom się nie nadawał na zimę właściwie. Zimy były dość ostre w Piwnicznej, w górach, ale tylko na lato, nie był budowany na zimę. Ale później tam mieszkali jacyś ludzie, wynajęli ten dom. To właśnie moja macocha wynajęła tym ludziom. Ale później Zonia powiedziała, ona chciała z powrotem ten dom odzyskać. I jak jechałam do Polski, mówię: Co zrobimy z tym domem? Bo ani ty nie wrócisz do Polski, ja tego nie będę używać, w Karmelu będę? Więc ona mówi: Może byśmy oddały to komuś? – Komu? Ja mówię: - No to siostrom urszulankom oddajmy, żeby sobie używały na wakacje. I oddałyśmy im. KM-M: I stoi ten dom?KK: I jeszcze stoi, należy teraz do nich oficjalnie. One tam jeżdżą na wakacje i bardzo im się podoba. Nawet matka generalna jak przyjechała, pojechała tam na wakacje. Była taka... Bo tam pięknie jestnad Popradem, ten dom jest nad samym Popradem. Pięknie tam jest. To trzeba remontować od czasu do czasu, bo tylko podmurówka jest z cegieł, a reszta jest z drewna.KM-M: A to tata, jako kierownik szkoły, nie miał mieszkania służbowego?KK: Właśnie tam miał w Suchej Górze, ale nie w Siemianowicach. Mieszkaliśmy w tym mieszkaniu tam, nie przy szkole.(07; 00:30:00)KM-M: A mama miała do pomocy jakąś służbę?KK: Zawsze mieliśmy. Bo mamusia miała żylaki i miała słabe nogi. Zawsze mieliśmy. Pamiętam też, jJak miałam osiem lat, dziewięć, jedną z naszych służących była Mania, która była służącą jeszcze w domu mamusi. Była bardzo przywiązana do rodziny, jeszcze nazywała moją mamusię „panienką”. Bardzo mnie kochała, tak mnie rozpieszczała...<span style="white-space:pre">	</span>A pierwszą naszą służącą była moja niania Wiktoria, Wikcia. I ona po prostu mnie wychowała. Mamusia często chorowała i ona była nie tylko niańką, ale... Ja bardzo byłam przywiązana do niej. I jak potem ojciec dostał przeniesienie do Siemianowic, ona musiała zostać w Suchej Górze, bo miała matkę, która była niewidoma. Musiała się nią opiekować. To było moje pierwsze rozstanie i prawie że mi złamało serce, rozstać się z moją kochaną Wikcią. Ona też mnie kochała. A jeszcze nosiła takie długie kiecki, jak Ślązaczka. Jak tatuś mi chciał dać lanie, to ona mnie chowała pod tym fartuchem, nie pozwalała. Wikciu, ty rozpieszczasz to dziecko zupełnie! - Ale proszę pana, ona nic tam nie… Krysia jest grzeczna, nic tam nie robi. Taka grzeczna nie byłam. <span style="white-space:pre">	</span>Miała długie warkocze i miała taki, jak się nazywało, kok. I ja bardzo lubiłam, żeby jak mi opowiadała... Bardzo dużo opowiadała. Ona pochodziła z... W jej rodzinie wszyscy pracowali w kopalniach i tam było dużo legend o sztygarze, o duchach kopalni, o wypadkach. Zawsze się zdarzało jakieś zalanie wodą, albo gaz, albo wybuch. Była bardzo niebezpieczna praca w tych kopalniach. I w jej rodzinie niektórzy zginęli w tych wypadkach w kopalni. I ona znała dużo podań i legend o sztygarze. Był taki sztygar, że zawsze się pokazywał, jak miał być jakiś wypadek w kopalni. Ale on nie był człowiekiem, tylko jakiś taki duch. Wyglądał jak człowiek, tylko że zamiast nóg miał kopyta, więc ja nie wiem, czy to było coś w rodzaju diabła. Ale oni wierzyli, że on się zawsze pokazywał, żeby na czas uciekli, jak się miał strop zawalić, albo coś. I ona mi opowiadała dużo, więc ja wyrosłam na tych legendach o kopalniach. Czasem przychodziła do mnie, jak już byłam w łóżku, a rodzice byli w sypialni i tak cichutko mówiła. I tatuś mówił: Wikciu, to dziecko będzie miało potem koszmary, jak jej opowiadasz takie historie. A ja mówię: Wikciu, opowiadaj, opowiadaj. Ona po trzydziestce była, dla mnie to już była stara. I czasem zmęczona była po całym… i tak jej się głowa kiwała. A ja za ten kok ją i: Wikciu, Wikciu, zbudź się, opowiadaj! Mów dalej, mów dalej!<span style="white-space:pre">	</span>Ona mnie strasznie kochała. Bardzo przeżywała, jak się musiała rozstać ze mną, ja też. I pierwszy list który napisałam, był do Wikci. Pamiętam: kochana Wikciu, bardzo mi Cię brakuje. I ona trzymała ten list.KM-M: To ile Siostra miała lat wtedy?KK: Jak pojechaliśmy do Siemianowic, to ja miałam sześć lat. Nauczyłam się już wtedy pisać, jak miałam sześć lat, takim dziecięcym tym... Wtedy miałam operację na... Wtedy mało nie umarłam, byłam w szpitalu i Wikcia pisała prawie codziennie: jak Krysia jest? Dopytywała się, co się ze mną... Telefonów wtedy tak nie było, nie były takie, jak teraz. „Co się dzieje z Krysią?” I mamusia musiała jej odpisywać. Poczta szła bardzo szybko. Ona modliła się na pewno o moje życie, bo była bardzo pobożną kobietą. Uczyła mnie mojej pierwszej modlitwy.KM-M: To Wikcia uczyła?KK: Wikcia uczyła. Mamusia też, ale Wikcia zostawała. Tatuś potem mówił: Wikcia to tak zawładnęła tobą trochę. Nie wiem, czy mamusi było może przykro?. Nie pokazywała, że było jej przykro. Ale ja byłam więcej przywiązana do Wikci może, niż do mamy potem w końcu. Dzieci do swojej niani się przywiązują. Ale ona była bardzo taktowna. Musisz zawsze modlić się za rodziców – zawsze mi przypominała – za mamusię, za tatusia. I ja zawsze: I za Wikcię.<span style="white-space:pre">	</span>Miałam tego psa, Miłka, to się z nim bawiłam. Bo ja nie miałam młodszych braci, ani sióstr w moim wieku, więc on był moim towarzyszem zabaw. Moją ulubioną zabawą było... Miłek bardzo lubił kawałek kiełbasy. A wiedział, że to była zabawa. Położyłam kiełbasę na krześle, albo pod krzesłem, a on starał się to dorwać. A w międzyczasie obstawiłam go krzesłami rożnymi, że się nie mógł wydostać. On chciał wyjść, a ja mu zamykałam wyjście. Szczekał tak, ale wiedział, że to była zabawa. Pamiętam jeszcze te zabawy z nim. Żeśmy godzinami się mogli tak bawić. KM-M: A na końcu dostał?KK: W końcu go wypuszczałam. Ładny psiak był, taki szpic. Taki rasowy. Biały, zupełnie białe futerko miał, trzeba było go kąpać.KM-M: Siostra się zajmowała nim?KK: Ja jeszcze byłam za mała, bo to był duży pies. Mamusia go kąpała. On był bardzo przywiązany do mamusi, chodził za nią wszędzie. Za mną też. A potem, jak jeszcze byłam mała i bawiłam się z tymi szkolnymi dziećmi, jak mieszkaliśmy przy szkole, bo mieszkanie tatusia było przy szkole, w tym samym budynku, więc ja się bawiłam z tymi szkolnymi dziećmi na boisku. Jak bawiliśmy się w chowanego, albo jak się kopie, albo goniły mnie, on myślał że oni chcieli mnie skrzywdzić i prawie nie ugryzł czasem. Bronił mnie.(08; 00:00:00) KM-M: Jak rodzice mieli na imię?KK: Tatuś Józef, mamusia była Stefania.KM-M: A z domu?KK: Wolińska. A tatuś był Kępiński.KM-M: A pamięta Siostra, kiedy się urodzili?KK: Zdaje się, w 1894 mamusia. A tatuś był... Ona była dwa lata starsza od tatusia. A tatuś, zdaje się, urodził się w 1896. Ja nigdy nie mogłam się dowiedzieć, jeszcze jak byłam z nimi, ile mieli lat. I kiedyś, dopiero w Karmelu, siostry się mnie pytały: No ile twój tatuś ma lat? Ja mówię: Nie wiem, nigdy mi nie mówił. No to w końcu się zapytałam: Tatusiu, ile ty masz lat? Bo siostry mnie pytają i wstyd, że ja nie wiem. - A po co ci to wiedzieć? W końcu powiedział. On był, jak mówię, dwa lata młodszy od mamusi, może dlatego nie chciał mówić. KM-M: I tata zawsze pracował w szkołach?KK: Zawsze. On był w seminarium nauczycielskim. Babcia owdowiała dość wcześnie i nie wyszła ponownie za mąż. I wychowała czwórkę dzieci. On miał jeszcze dwóch braci. Jeden był oficerem przed wojną, mieszkał w oficerskim osiedlu w Krakowie, stryjek Janek. A stryj Antoś mieszkał w Katowicach i jego córka Alusia i ja byłyśmy w tym samym… byłyśmy prawie bliźniaczkami, bo tylko dwa tygodnie, czy tydzień między nami był… w naszych wiekach. No i żeśmy się bardzo często odwiedzały. Byłyśmy jak siostry, bo ja nie miałam młodszych sióstr, czy w moim wieku, więc ona była dla mnie prawie jak rodzona siostra.<span style="white-space:pre">	</span>I też utrzymywaliśmy kontakty z krewnymi... W Krakowie mieliśmy dość dużo i w Tarnowie. W Tarnowie jeszcze babcia, pamiętam, mieszkała. Ona umarła podczas wojny, miała już dziewięćdziesiąt sześć lat. KM-M: Mama taty. KK: Mama taty. A tamtej babci nie znałam. Tam są fotografie. Ona pochodziła z jakiejś takiej więcej arystokratycznej rodziny. Krewni myśleli, że mamusia popełniła mezalians, bo wyszła za mąż za zwykłego kierownika szkoły. Ale nie wiedzieli, że tatuś właściwie też pochodził z takiej szlacheckiej rodziny, tylko się tym nie chwalił. Stracili te wszystkie posiadłości na wschodzie. Gdzieś tam spod Lwowa rodzina pochodziła. A on się już urodził w Tarnowie. Więc oni nie wiedzieli wtedy, ci krewni i trochę zadzierali nosa, niektórzy. Więc tatuś z niektórymi nie bardzo chciał utrzymywać kontakt, bo go to zezłościło. Bo miał taką godność. Oni zadzierają nosa, a ja mam taką samą godność, jak oni. Ale to nie byli najbliżsi krewni mojej mamusi. Miała trzech braci. Jeden zginął w Powstaniu Warszawskim, najmłodszy. Oni nie mieli tego… I ciocia Stasia, ta która została urszulanką, też bardzo kochała mojego tatusia. Jej rodzeństwo nie miało tego, tylko jacyś tam kuzyni, dalsi krewni.KM-M: A tata miał rodzeństwo?KK: Tak, tak. Miał dwóch braci i miał jedną siostrę. On był najstarszy. Miał dwóch braci bliźniaków. A byli tak inni od siebie, nawet nie byli do siebie podobni. Zupełnie inne usposobienia. Stryjek Janek był taki łagodny, a był wojskowym przed wojną. A stryjek Antoś, który był więcej taki żywy, mieszkał w Katowicach. Byli zupełnie od siebie różni, a byli bliźniakami.KM-M: Jak się ich losy potoczyły?KK: Przeżyli wojnę, wszyscy moi krewni zdaje się przeżyli. Tylko jeden, nie najbliższy krewny... To był mąż przyrodniej siostrzenicy mojej mamy. On był też kierownikiem szkoły w Szczucinie koło Tarnowa. Niemcy go zamknęli w szkole i podpalili. Żywcem go spalili. To była tragedia, ona nie mogła tego przeżyć. Mieli jednego synka, Sławek. I żeśmy razem uciekali właśnie. Ona nie wiedziała, co się stało. Mąż został, a ona uciekała z nami na wschód. I dopiero, jak wróciła, dowiedziała się, co się stało. Sławek miał cztery latka jak uciekał z nami. On tego prawie już nie pamięta. Teraz spotkałam go w Krakowie, bo on mieszka w Krakowie. Oprowadzał mnie po Krakowie. Ja mówię: Czy pamiętasz, jak byłeś…? Mówi: Trochę pamiętam ciebie. Pamiętam tego dużego konia, który nas... Bo myśmy furmanką uciekali. Ona wróciła potem przez Bug, udało jej się wrócić z tym dzieckiem. Potem straciliśmy kontakt, tatuś dopiero jak wrócił do Polski, nawiązał z nią kontakt znowu. I ona jest pochowana na Rakowickim Cmentarzu w Krakowie. Odwiedziłam jej grób ze Sławkiem, z jej synem.KM-M: A przed wojną były czasem takie większe spotkania rodzinne, święta?KK: Nasza rodzina była dość taka... Tylko z wyjątkiem tego stryjka, który mieszkał w Katowicach i w Krakowie, bo to było dość blisko, reszta mieszkała w Poznaniu. A wtedy nie leciało się jeszcze samolotem, Poznań był gdzieś tam, na krańcu ziemi. Na Wileńszczyźnie zdaje się też ktoś tam był, jacyś dalecy krewni. Ale w Poznaniu mieliśmy dużo krewnych. Korespondowałam z moimi kuzynkami, ale oni pamiętali mnie tylko, jak miałam cztery latka. I potem dopiero po wojnie żeśmy się spotkały, ja odwiedziłam ich. Nawet zamieszkałam u nich jakiś czas. Ta kuzynka też w moim wieku, tak samo jak Alusia.KM-M: A z tą Alusią co się potem działo?KK: Ja nie wiem. Ja straciłam z nią kontakt. Jak moja siostra była w Polsce, starała się nawiązać kontakt z nią, ale ona wyszła za mąż i nie wiedziałyśmy jakie ma nazwisko. Zmieniła adres i nie można było jej odszukać. Nie wiem, co się z nią stało. Miała jedną córeczkę, Małgosię. Małgosia musi być już dorosła teraz. Co się z nimi stało, nie wiem. KM-M: A jeszcze chciałam zapytać o tatę. Tata angażował się jakoś w politykę, należał do jakiejś partii?KK: On popierał Piłsudskiego, piłsudczyk. Stryjek i cała rodzina była za Piłsudskim, więc Niemcy by go wykończyli, gdyby go złapali. Tatuś nie walczył w Legionach, ale stryjek tak, walczył w Legionach. Był piłsudczykiem. Piłsudski był naszym idolem. Ja jeszcze pamiętam jak umarł w 1935 rok, zdaje się to było. Wtedy miałam siedem lat. Myśmy wszyscy nazywali go „dziadek Piłsudski”, dzieci. I pamiętam, dwie córeczki miał, Jagódkę i Wandę. Piłsudski idolem był, żeśmy go uwielbiali. I pamiętam jak umarł, żałoba w całym kraju, flagi były do połowy masztu. I ten marsz żałobny. Ja to wszystko pamiętam dobrze, bo w naszym domu myśmy to bardzo przeżywali. Bo tatuś zawsze mówił: Gdyby Piłsudski żył, nie doszłoby do wojny, bo Niemcy go respektowali. Mieli respekt dla niego. A Śmigły-Rydz, oni go nie znali, nie miał takiego autorytetu, jak Piłsudski. Piłsudski był uwięziony w tym Marienburgu tam podczas I wojny światowej. Więc Niemcy go znali i szanowali. Więc on by mógł prawdopodobnie zapobiec wojnie, bo nawet Hitler go szanował. I umarł akurat cztery lata przed wojną.KM-M: A tego dnia, jak umarł i był jego pogrzeb, to były w miastach jakieś uroczystości?KK: O tak. Przez radio - wtedy telewizji jeszcze nie było - był transmitowany cały pogrzeb.KM-M: Czyli było u was radio w domu?KK: Tak, tak. Zawsze wieczorem słuchaliśmy audycji i w południe tatuś zawsze słuchał radia. On strasznie kochał to radio. (08; 00:10:00)KK: O mój Boże, on nawet sam wiedział, jak zbudować radio. Jeszcze były więcej prymitywne, nie takie jak teraz. Ale tatuś zawsze majstrował z tym radiem i miał całą szufladę pełną tych różnych sznurków, sprężyn i Bóg wie co. Mamusia od czasu do czasu tam porządki mu robiła. Jakieś tam były kawałki drutu, po co mu to, więc wyrzucała. Jak mu było potrzeba, otwierał szufladę i mówił: Stefciu... Bo jej Stefania było na imię. Moje drugie imię jest Stefania po mamusi. Fusieńka ją nazywał. Fusieńko, tutaj był taki drucik. Ty nie wiesz, co się z tym stało? A mamusia patrzyła na mnie. A ja widziałam, jak mama to wyrzucała, ale cicho siedziałam. Mówiła: Ja nie wiem, ja tam... - A ty nie porządkowałaś mi tam? - Nie pamiętam, czy ja coś tam wyjęłam. A on drucik pamiętał! Tatuś był taki perfekcjonista. Wszystko było na swoim miejscu. Ja po nim to odziedziczyłam. Ja też lubię wszystko mieć na swoim miejscu i wiem, gdzie to znaleźć.KM-M: A mama?KK: Mama też była porządna, bardzo porządna, bo była wychowana przez urszulanki, to nauczyły ją porządku. Ale ona była taka trochę roztrzepana więcej.KM-M: Ale kto w domu grał pierwsze skrzypce, tata czy mama?KK: No niby tata. Tata był głową rodziny, ale mamusia tak po cichu rządziła. Tylko on nie wiedział o tym. Ona była bardzo taktowna, bardzo taktowna. Zawsze jak się pytałam, czy mogę gdzieś tam iść, odpowiadała: Tak, jeżeli tatuś ci pozwoli, to ja ci też pozwalam. Albo odwrotnie. Ja zawsze się pytałam mamusi najpierw, bo wiedziała, że jak ona pozwoli, to i on pozwoli. Gdzieś tam iść na jakiś film albo coś tam, z koleżanką gdzieś tam. To zawsze się musiałam pytać, jak byłam dzieckiem Wtedy dzieci były tak wychowane. Jak byłabym starsza, to na pewno już nie, ale ja miałam jedenaście lat, jak wojna się zaczęła. Jeszcze wtedy dzieci były wychowane bardzo dobrze. Jak szło się ulicą i jak się spotkało znajomych, to musiałam dygnąć. Jak byłam starsza, już się nie dygało. Jak jakieś dziewięć lat miałam, to się kłaniało. Całowało się po rękach starszych ludzi, zakonnice, księży. Wtedy takie były maniery. I jak wróciłam do Polski i zauważyłam, jak się tak za pan brat wszystkich, to trochę mi brakowało tego. Nigdy się nie mówiło per „ty” do starszych ludzi. Zawsze w trzeciej osobie; czy tatuś, czy mamusia, czy babcia... Nigdy się nie mówiło „ty”. Ja byłam tak wychowana, mnie to potem raziło. <span style="white-space:pre">	</span>Moja kuzynka Alusia, ona już była więcej nowoczesna i mówiła do swoich rodziców „ty”. Ja mówię: Alusiu, jak tu możesz mówić do swoich rodziców tak? – Ale to nic nie jest złego - mówi. A rodzice moi się bali, że ja się od niej nauczę też takich manier. Mówili: Alusia jest inaczej wychowana, ale nie naśladuj jej. KM-M: A te upodobanie do muzyki to też Siostra ma z domu rodzinnego?KK: Ojciec był bardzo muzykalny, miał piękny tenor. Taki piękny tenor, że nawet jak kiedyś Kiepura go usłyszał, zdaje się, czy ktoś, jakiś śpiewak, to mówił, że powinien mieć ćwiczony głos. Piękny tenor. Ale tatuś nie miał pieniędzy na to, a potem ożenił się. Mamusia też śpiewała ładnie drugim głosem. Odziedziczyłam to, bo miałam bardzo ładny dziecięcy sopran. Nawet przez radio kilka razy śpiewałam. W Katowicach był taki program dla dzieci, ciocia Hela była taka, pamiętam, że ją bardzo uwielbiałyśmy wszystkie. Miała bardzo milutki głos. Potem ktoś ją widział i mówił: Gdybyś ją spotkała, to byś nie była... Bo ona już była po czterdziestce, dość przytyła. Ale dla mnie ten głos był taki śliczny. Miała bardzo miły głos. I młody. Więc dla mnie ta ciocia Hela była w ogóle jakąś boginką. Ciocia Hela. Nie wiem jak jej prawdziwe nazwisko było, gdzieś tam potem wiedziałam. I ona wiedziała jak rozmawiać z dziećmi. To było bardzo popularne, wszystkie dzieci słuchały tej godziny dla dzieci, półgodziny było w niektóre dni, w soboty, zdaje się, wieczorem. Wszystkie żeśmy słuchały cioci Heli. Ona zapraszała dzieci też do studia i tam śpiewały. <span style="white-space:pre">	</span>Tylko jeden raz, kiedy śpiewałam przez radio, to byłam już w Istebnej w tym sanatorium. Mieliśmy tam swoją własną rozgłośnię. Leżeliśmy na leżakach na tych długich werandach, trzeba było oddychać. Nawet w zimie. Mieliśmy śpiwory takie ciepłe, dotąd. A żebyśmy się nie nudziły, to nam nastawiano radio, muzykę albo słuchowisko albo coś takiego, jakieś opowiadania. Czytali nam bajki i takie różne rzeczy przez radio. Czasem oni nadawali sami, bo była rozgłośnia, a czasem były transmisje z Polskiego Radia. I pamiętam, ta ciocia Hela często też, jej zawsze były te programy nadawane. Nawet słynni śpiewacy śpiewali dla nas. Ja uwielbiałam… O, Kiepura!. On pochodził ze Śląska, Jaś Kiepura.KM-M: A była Siostra kiedyś na jego koncercie?KK: Byłam, zdaje się, słyszałam go nie w sali koncertowej, tylko na zewnątrz był przez głośnik. W Krynicy. On miał hotel w Krynicy, „Patrię”, Kiepura, należała do niego. I kiedyś słyszałam go osobiście. Ale często słyszałam go przez radio. A mój ojciec uwielbiał Caruso. O, mieliśmy płyty nagrane z jego... Caruso był jego też idolem. O! I tatuś znał te wszystkie arie na pamięć po włosku. Bo rodzice obydwoje mówili trochę po włosku. Spędzili sześć miesięcy we Włoszech, jeszcze zanim ja się urodziłam. Oni dużo podróżowali: we Włoszech byli, w Austrii, w Wiedniu. No dużo podróżowali. W Pradze byli. Miała jeszcze fotografie tam nawet z tych… Bardzo lubili podróżować,więc to miałam… od nich odziedziczyłam. Potem na Słowację żeśmy pojechali. No, ja nie wiedziałam, ile ja będę podróżować przez cały świat potem.KM-M: A jakie były jeszcze atrakcje? Do kina się chodziło?KK: A tak, Shirley Temple. O, Shirleyka, uwielbiałyśmy ją. Potem była Śnieżka, znany ten Walt Disney. To pamiętam. Ale Shirley Temple… Ja nigdy nie opuściłam żadnego filmu z Shirley Temple. Heidi, to był piękny film. To było na podstawie książki, książkę też czytałam. Nie wiem, czy Pani zna to?KM-M: Znam, znam. Dziecie też lubiły. A kino jak się nazywało? W Siemianowicach było kino?KK: Były dwa kina w Siemianowicach. I bardzo często mój tatuś był taki progresywny, jak na tamte czasy. On czasem zamawiał bilety na całą szkołę. Żeśmy szli wszyscy razem,jak był taki odpowiedni film dla dzieci. Zamawiał wszystkie miejsca w kinie, na całą szkołę. Wszyscy razem żeśmy szli, zwykle po południu. Był uważany za bardzo progresywnego człowieka, na tamte czasy to była innowacja. Miał też swój projektor w szkole, wyświetlał filmy dla nas. Jak uczyłyśmy się geografii, albo historii, to miałyśmy odpowiednie filmy. Jak na tamte czasy to była innowacja, w dużo szkołach tego nie... Teraz to jest zupełnie normalne, ale wtedy nie. I tatuś miał zawsze taką reputację, że był bardzo progresywny w swoich poglądach. Chociaż był też konserwatywny z jednej strony, bo... No, był bardzo dobrym katolikiem, przede wszystkim. Chociaż, jak mamusia wyszła za niego za maż… Przedtem, zdaje się, był… nie, że niepraktykujący, ale codziennie na mszę św. nie chodził. W wielkie święta by poszedł, może w niedzielę, nie wiem, czy chodził w każdą niedzielę, ale jak mamusia wyszła za niego za mąż, to mówi: Słuchaj, ja jestem dobrą katoliczka, ty też bądź, bo inaczej nie wyjdę za ciebie za mąż. Więc on potem był bardzo religijny.(08; 00:20:00)KM-M: Czy rodzice Pani troszkę mówili o tym… Bo była Pani w środowisku, gdzie były dzieci niemieckie, czy dzieci żydowskie. To w domu jakoś się w ogóle pojawiało, że są różne religie, różne narodowości?KK: Tak, tak. Moi rodzice byli bardzo... Nauczyli mnie szacunku dla każdego człowieka bezwzględnie. Więc ja nie miałam żadnego problemu zaakceptować czarnych na przykład. Moi rodzice mówili: Wszyscy jesteśmy dziećmi bożymi. I dla Niemców musisz mieć takich sam szacunek, dla Rosjan, jak dla innych. Bo oni nie wszyscy przecież są naszymi wrogami. Ich narody zrobiły nam dużo szkody, ale nie można winić indywidualnych ludzi. Są między nimi dobrzy i źli ludzie, tak samo jak między Polakami. Polacy też robili rzeczy, których… Więc uczyli mnie szacunku dla ludzi.<span style="white-space:pre">	</span>Ludzie mnie zawsze bardzo interesowali. Jak spotkałam kogoś pierwszy raz... Już jak byłam dzieckiem to miałam taką wnikliwość, czy ja mogę zaufać, czy nie, tej osobie. Jakoś instynktownie ja to wiedziałam. Na ogół lubiłam ludzi, ale niektórych, bardzo rzadko, to miałam taką instynktowną odrazę od nich. Nie wiem, co to było. I potem zwykle miałam rację, coś się stało, że byli nieszczerzy, albo obgadywali, albo coś takiego. A ja to wyczuwałam instynktownie jakoś. Zdaje się, że to miałam po mamusi. Mamusia była bardzo wnikliwa też. Miała dużo przyjaciół, ludzie do niej przychodzili, w Rosji też, ze swoimi problemami. Ona zawsze pocieszała, doradzała. Zawsze do niej przychodzili ze wszystkim, Rosjanie też. Rosyjskie kobiety do niej tam… się wypłakiwały, że mąż zdradzał, albo coś takiego. Miała takie współczucie dla ludzi. <span style="white-space:pre">	</span>Też dużo się znała na ziołach. Powinna była być właściwie lekarzem. Ona była nauczycielką z zawodu, ale ona bardzo dużo się znała na medycynie. Miała książki… Obydwoje byli tacy kulturalni ludzie, znali się na sztuce, na literaturze, na muzyce. To ja wyrosłam w takim domu. Piękne portrety były w domu. Nikifora mieliśmy nawet, pamiętam, jeden z jego oryginałów. Wtedy on nie był taki sławny. Pamiętam, piękne portrety mieliśmy. Jeden był takiej polskiej dziewczyny, takiej wieśniaczki w chustce. Piękny olej, olejem malowany, jakiegoś malarza. Oryginał, był cenny. Kopie też mieliśmy, np. Madonna Sykstyńska i takie różne... Rodzice mieli bardzo dobry gust, nie znosili tandety. Mamusia zawsze też się pięknie ubierała. Mówiła, że woli mieć mniej rzeczy, ale dobrych, niż jakieś tam tanie sukienki. Bardzo elegancko się zawsze ubierała, ja to odziedziczyłam po niej. Też nie lubiłam się byle jak ubierać.KM-M: A wakacje zawsze spędzaliście w tym...KK: Najpierw było w Horyńcu, to gdzieś też tam w górach, zdaje się. Wtedy miałam cztery lata zdaje się. Przed moim urodzeniem jeszcze wyjeżdżali. A potem, jak już zakochali się w Piwnicznej, jak miałam pięć lat zdaje się, ten dom został pobudowany, jak miałam może jakieś osiem lat. Przedtem można było wynająć kilka pokoi w pensjonatach. Ci wieśniacy mieli na wakacje wszystko ładnie, czysto, takie izby. I tam ci letniskowi przyjeżdżali z miast. Nawet z Warszawy. Piwniczna była bardzo... Cały ten pas zdrojowisk był bardzo znany, więc przyjeżdżali z daleka: z Warszawy, ze Lwowa, z Kresów nawet. <span style="white-space:pre">	</span>W Kowlu spotkałam jedną dziewczynkę, która u nas mieszkała podczas wakacji. I spotkałam też - nie wiem, co się z nią stało podczas wojny - żydowska rodzina. Tylko oni byli tak spolszczeni, że myśmy nie wiedzieli nawet, że oni byli Żydami. Ona chodziła do takiej prestiżowej szkoły w Warszawie z córkami Piłsudskiego. Znała je osobiście, chodziła z nimi, w jednej klasie była z jedną z nich. Więc oni u nas też spędzili wakacje. Mieliśmy kilka takich pokoików do wynajęcia. Na dole pokoje były nasze, kuchnia i jadalnia, na werandzie, a na górze były cztery pokoiki z balkonikami. Nam nie było to wszystko potrzebne, więc wynajmowaliśmy podczas wakacji. To przynosiło trochę pieniędzy, bo tata nie zarabiał dużo. Wtedy nauczyciele nie bardzo dużo zarabiali, nawet kierownik szkoły, te pensje nie były... Zdaje się teraz też... Nie wiem dlaczego, bo to taki ważny zawód przecież. W RPA też, jakaś sekretarka będzie zarabiać więcej niż nauczyciel. A przecież to jest taki ważny zawód, formuje się przyszłe pokolenia. Tatuś zawsze mówił, że nauczycielstwo w Polsce nie było opłacane dobrze.KM-M: A tato był takim nauczycielem z powołania?KK: Z powołania, to było jego powołaniem, więc jemu na pieniądzach nie zależało. Ale miał rodzinę, musiał płacić za moją siostrę na uniwersytecie. To też kosztowało. Tyle że mój dziadek, ojciec mamy, którego ja nie znałam, on zdaje się ze względów politycznych... To jeszcze było pod zaborem austriackim, gdzieś się tam Austriakom naraził. Był patriotą. I musiał wyjechać do Stanów. I chciał potem sprowadzić rodzinę, ale zanim mu się to udało zrobić... Mieszkał w Chicago. Zginął w wypadku samochodowym i zostawił dolary. Dorobił się tam. On zdaje się prowadził gazetę dla Polonii, był redaktorem, czy nawet był właścicielem tej gazety, zdaję się. No to to mu przyniosło dość dużo pieniędzy. Więc zostawił te dolary i były podzielone między jego dziećmi. Dostaliśmy dość dużo tych dolarów i właśnie za to moja siostra mogła studiować na Jagiellońskim.KM-M: To na stancji mieszkała pewnie?KK: Ona mieszkała u nazaretanek. To było blisko uniwersytetu. Jeszcze tam jest ten dom, jak byłam w Krakowie. Koło pomnika Grunwaldzkiego. Moja siostra pisała: Jak będziesz w Krakowie i będziesz koło pomnika, to ja tam mieszkałam. Tam była wtedy stancja, nie wiem, czy jeszcze jest, dla uniwersyteckich studentów.KM-M: A mamusia też taki dramat przeżyła, że jej umarły… Ile w sumie? Dwoje?KK: Bliźniaczka mojej siostry, najstarsze, potem zdaje się jeszcze dwie czy trzy straciła. Dostawały konwulsji. Wtedy nie było ratunku, jak dziecko dostało konwulsji. Ale to było podczas I wojny światowej i zaraz po, nie było tych nowoczesnych... Jedno zdaje się miała poronienie, dziecko nieżywe. Mama dużo wycierpiała. I straciła rodziców wcześnie. Ja już nie znałam moich... Jedną babcię tylko znałam. Mamę tatusia. Moich dziadków ani tej babci nie znałam. Umarła, zanim mamusia wyszła za mąż. Potem ciotka ją… mieszkała z ciotką.KM-M: Ale mama to tak przeżywała, czy była mimo wszystko taką osobą pogodną na co dzień?KK: Tak, była pogodna, ale ona dużo wycierpiała. Ona nigdy o tym nie mówiła. Ja się dowiedziałam o tym od mojej siostry właściwie, nie od niej. Ja byłam za młoda, żeby mi to mówiła. Ale moja siostra potem, jak byłam starsza, mówiła: Wiesz, mamusia dużo wycierpiała w życiu. Bo ta ciotka też była despotyczna trochę i też nie chciała, żeby mamusia wyszła za mąż za tatusia. I też choroby miała różne, chorowała dość dużo. Miała żylaki, miała nawet operację przed wojną na żylaki. (08; 00:30:00)KK: Przed samą wojną. Serce miała, tarczycę, zdaję się, też cierpiała na tarczycę. Ale była bardzo pogodna, z natury ona była pogodna. Tatuś był więcej poważny, więc uzupełniali się. Jak on był zasmucony, to ona go zawsze pocieszała, że wszystko będzie dobrze. Byli bardzo szczęśliwi ze sobą. Można powiedzieć, że było dobrane w niebie to małżeństwo. <span style="white-space:pre">	</span>Bardzo rzadko, prawie nigdy nie słyszałam, żeby się kłócili. Czasem się trochę posprzeczali, ale to przechodziło bardzo szybko. Tylko raz, pamiętam, słyszałam z drugiego pokoju... Mój pokoik był obok ich sypialni. Nie wiem o co tam poszło. Pierwszy raz słyszałam, że naprawdę się posprzeczali o coś tam. Ale to nie była taka wielka kłótnia. Mamusia: Jeżeli nie pozwolisz mi, żeby…, to ja pakuję się i jadę do mojej siostry. – No dobrze, dobrze. Tatuś spokojnie tak. Zaczęła się pakować, a tatuś tak żartował: Co ty tam pakujesz? – Szlafrok. – Ale pamiętaj, że ci kupiłem ten szlafrok. A to też ci dałem w prezencie. I potem zaczęli się śmiać. I koniec kłótni. On ją uwielbiał mamusię po prostu. Zawsze mi mówił: Słuchaj, nigdy nie bądź niegrzeczna dla mamusi. Mamusia jest specjalną osobą, ale to specjalną. A tak przeżywał jej śmierć... Miał taki prawie że rozstrój nerwowy po jej śmierci. Potem miał zapalenie mózgu. Prawdopodobnie miało to też coś z tym do czynienia, bo musiał dostać jakiejś infekcji. Ale tak przeżywał jej śmierć...KM-M: To jeszcze tam w Rosji?KK: W Uzbekistanie. Jest tam pochowana. Nawet nie wiem, czy na cmentarzu. On nie mógł o tym mówić, ale Sławek, ten mój kuzyn, jakiś czas mieszkał z tatusiem. Tatuś go kochał, jak syna. Zawsze chciał mieć syna. I Sławek mówił, że mu ojciec opowiadał trochę o tych przeżyciach. Mówił, że mamusia była bardzo chora, a lekarza nie było blisko i on musiał ją nieść. Sam ją niósł do lekarza i umarła mu na rękach po drodze. Sławek tak mówił. A z drugiej strony słyszałam, że znalazł ją… wyniósł ją na taki... Było bardzo gorąco. Był taki dziedziniec, gdzie mieszkali i kto mógł, to spał na zewnątrz, bo tak było gorąco. I że on był w środku, pilnował bagażu, żeby nie ukradli i od czasu do czasu wychodził, żeby zobaczyć, jak jest. I znalazł ją nieżywą. Więc ja nie wiem, która wersja jest prawdziwa.KM-M: Bo sam tata wam nie powiedział?KK: Nie, nie mógł o tym mówić. A zresztą ja... On mnie nigdy nie widział już. Moją siostrę widział. A jak ja już przyjechałam do Polski, to już nie żył. KM-M: Tylko listami się porozumiewaliście.KK: Jakieś dwa lata przed moim przyjazdem umarł. Szkoda, nie? Czy dwa, czy cztery… On umarł... zaraz… On umarł, zdaję się, kiedy Ojciec Święty był wybrany papieżem.KM-M: Jan Paweł? W siedemdziesiątym dziewiątym.KK: W pięćdziesiątym ósmym, nie?KM-M: No, kiedy Jan Paweł? To było w siedemdziesiątym ósmym… W siedemdziesiątym.KK: W siedemdziesiątym, tak. Nie, to on umarł, zdaje się, umarł przed... Nie pamiętam, czy przed wyborem Jana Pawła II, czy potem... Mam gdzieś to zapisane. Wiem, że to było w marcu. Umarł kilka dni przed swoimi imieninami. 25 marca, 24 czy coś…, a jego imieniny były 19 marca. Józef jego imię. Zdaje się, dożył, jak Jan Paweł II był wybrany. Bo ta wiadomość doszła do mnie dość późno i moja siostra nie była pewna daty jego śmierci. Bo wtedy już ożenił się po raz drugi, ale nie byli szczęśliwi razem. I ta Lenka nie dała nam znać od razu, że on umarł.KM-M: A jeszcze chciałam wrócić do tych dawniejszych czasów. Czy jak się zaczęła wojna, to co sobie Siostra wyobrażała? Nie wiedziała Siostra, co to jest wojna, co to może oznaczać?KK: Słyszałam, rodzice rozmawiali i tatuś często opowiadał o I wojnie światowej, jak walczyli w okopach. Ta wojna w okopach była okropna. Więc ja wiedziałam, czym wojna była. Potem, moi krewni niektórzy zginęli podczas tych walk z Piłsudskim, przeciw bolszewikom. Jeden mój kuzyn był żywcem zakopany.KM-M: W 1920 roku?KK: Tak. Zakopali go żywcem. Okrucieństwo. Więc ja wiedziałam, co wojna była. Mi tego bezpośrednio nie mówili, ale ja słyszałam, jak o tym opowiadali. No i potem w szkole żeśmy się uczyły historii. Historia była zawsze moim ulubionym przedmiotem, historia i literatura. I botanikę bardzo lubiłam. Właściwie wszystkie przedmioty lubiłam z wyjątkiem arytmetyki, nie znosiłam jej. Wszystkie przedmioty właściwie lubiłam, ale historia i botanika były moimi ulubionymi. I język polski. W ogóle lubiłam języków obcych się potem uczyć. Francuskiego. Łatwo mi przychodziło, bo mam dobre ucho do dźwięków. Szybko się nauczyłam po rosyjsku, potem po angielsku nie miałam takich wielkich problemów. Po sześciu miesiącach już mówiłam płynnie po angielsku.KM-M: Słyszała Siostra o wojnach, ale bombardowanie to było coś, czego nikt się chyba nie spodziewał? Coś nowego.KK: Nie, coś nowego. Bo tego jeszcze nie było podczas I wojny światowej. Niemcy wynaleźli te okropne nowoczesne bomby itd. Jeszcze atomowej bomby wtedy nie było. Ale te bomby narobiły dużo... Coraz większe były te bomby. Pamiętam, w Kowlu, jak pierwsze dni jeszcze były bombardowania – myśmy patrzyli na te samoloty, jak te bomby leciały, tam z daleka, nie nad nami. Widać było jak spadały z tych samolotów. Potem się widziało ten dym i wybuch.KM-M: Ale czy właściwie o Rosji i o Sowietach też Pani trochę wiedziała, że to są wrogowie Polski?KK: Tak. Stryjek walczył w legionach. Tak. Ale moi rodzice starali się zawsze, żeby nie było nienawiści do naszych wrogów. Wychowali nas, że wszyscy ludzie są dziećmi bożymi i że nie można nienawidzić całego narodu dlatego, że pewna część ich nienawidziła Polski. Mówili, że nie wszyscy Niemcy są tacy i o tym się przekonałam w RPA później. Tam biskup był Niemcem. Tam dość dużo Niemców było, pallotynów specjalnie, w RPA. I nasz biskup, tam gdzie był polski obóz, on był Niemcem. Ale on był taki dobry dla nas, naprawdę, jak ojciec. <span style="white-space:pre">	</span>I siostry niemieckie też uczyły mnie, Niemki. Tylko jedna była taka, z którą zawsze na pieńku miałam. Ona mnie nie lubiła. Nie lubiła Polek. Ale ona przeszła na katolicyzm z protestantyzmu. Taka duża, wysoka. Myśmy jej nie lubiły. To jedyna siostra, której ja naprawdę nie lubiłam, wśród moich nauczycielek. I ona była taka trochę sarkastyczna. Kiedyś mi powiedziała, coś się zezłościła na mnie., a myśmy były starsze trochę od tych... Christine – mówi, to było po angielsku, mnie nazywała „Christine” – wiesz, ty się tak zachowujesz, jak dziecko. A ty nie powinnaś być już w szkole, w twoim wieku niektórzy już wychodzą za mąż. Miałam wtedy ile? Osiemnaście lat. Jak ja jej wygarnęłam wtedy. - Siostro, gdyby to nie było przez was, Niemców, Szwabów, to ja bym tutaj nie była. To wyście nas zaatakowali. (08; 00:40:00)KK: - To wasza wina. Zamknęła się. Tak jej wygarnęłam. Potem unikała mnie, bała się mnie zaczepiać. Ja mówię: Jeszcze raz mnie będzie się siostra czepiała, to ja siostrze wygarnę. Bo to jest niesprawiedliwe. Czy to moja wina, żeście nas zaatakowali? No ja mogłam, jak ja się zezłościłam. Ja byłam bardzo grzeczna i mnie uczono zawsze mieć respekt dla innych. Ale też mnie uczono, że jeżeli ktoś cię zaczepi i ci nie da spokoju, no to w końcu wygarnij: odczep się ode mnie. Ja nigdy nie zaczynałam kłótni z innymi, ale jak mi ktoś wygarnął, to... Po prostu ja ciebie nie zaczepiam, ty się mnie nie czepiaj, zostaw mnie w porządku.<span style="white-space:pre">	</span>Z jedną Angielka też miałam. Ona była anglikanka i konwertką. Potem już, w Karmelu. Ona była straszna, należała do high church anglikańskiego, oni byli tacy snobi, sobkostwo takie, być wyższymi. Pogardzali nawet tymi anglikanami, którzy byli trochę niżej od nich. Bo były trzy te kościoły anglikańskie. No i ona była taka, zadzierała nosa trochę. Kiedyś coś tam powiedziała: A, Polacy to są… taki zacofany naród. Jak ja jej wygarnęłam. Mówię: -A co siostra wie o Polakach w ogóle? A skąd siostra pochodzi, z jakiej rodziny? Bo ja pochodzę ze szlacheckiej rodziny, mogłaby mi siostra lizać buty. Tak jej wygarnęłam, to zamknęła się.(09; 00:00:00)KM-M: Byliście już w Kowlu, jak był 17 września, tak? Czyli już wiedzieliście, że już…KK: Już Ruscy... Kilka dni potem. Już nie pamiętam dokładnie daty, ale jakieś dwa, trzy dni potem, jak żeśmy przyjechali, to już zajęli Rosjanie. I wtedy bombardowania ustały. Myśmy jeszcze nie wiedzieli. Nagle wszystko ustało, bombardowania, chyba dzień, czy dwa po tym, jak przyjechaliśmy. Nagle była cisza i to było takie złowrogie. Nie odczuwało się nawet ulgi, że przestało, bo wiedzieliśmy, że się na coś zanosiło. I potem rano żeśmy obudzili się... Wynajęliśmy mieszkanie u takiej Polki. Rano żeśmy usłyszeli strzały. Nie wiedzieliśmy co to było. Dowiedzieliśmy się potem, że Rosjanie już zaczęli rozstrzeliwać polskich oficerów i różnych... Nami to oni się tam nie zajmowali, zwykłą ludnością. Ale, jak ktoś… Potem właściwie... <span style="white-space:pre">	</span>Może nas dlatego wywieźli, że byliśmy wykształceni. A oni wszystką inteligencję polską chcieli zniszczyć, tak samo jak Niemcy. Więc potem myśmy nie wiedzieli, dlaczego nas wywieźli. Myśmy nic nie zrobili przecież, ani ojciec nie był w wojsku nawet, ale to było to. Oni mieli listę wszystkich, wiedzieli wszystko o nas, kto był kim przed wojną. Żydzi też donosili, nie wszyscy, ale niektórzy. Dlatego potem był taki antysemityzm. Myśmy mieli żydowskich przyjaciół, ale niektórzy Żydzi potem donosili na Polaków i to nie sprzyjało dobrym stosunkom. Tam było dużo Żydów w Kowlu, na wschodzie, o wiele więcej. Na Śląsku było bardzo mało Żydów.KM-M: No a z drugiej strony dużo ich zesłali, tak?KK: No tak, też ich zesłali.KM-M: Też ich uważali za wrogów.KK: Tak, tak. Rosjanie nie lubili Żydów, nie znosili. Jewriej, nawet sama nazwa... Z taką pogardą patrzyli na nich, specjalnie na tych ortodoksyjnych. Chociaż mieli komuniści... Podobno Lenin miał żydowską krew, mówili. Marks też. Zdaje się Marks też miał jakąś żydowską krew. Ale oni nie lubili Żydów. No, kto ich lubił? To naród, który... <span style="white-space:pre">	</span>Ten doktor Friedman, który jest teraz karmelitą, on pochodzi z RPA, z Kapsztadu właściwie. Został katolikiem. Był w angielskim wojsku, bo Południowoafrykańczycy walczyli w angielskim wojsku. On walczył jako Żyd. Był znanym lekarzem w Kapsztadzie, doktor Friedman. I potem w wojsku jak był, w Ziemi Świętej w Jerozolimie, tam napotkał... Tam zobaczył jak katolicy te wszystkie miejsca święte... On był ateistą właściwie, jego rodzina nie była praktykująca. On zaczął się zastanawiać, zaczął czytać Pismo Święte i powoli doszedł, kim był ten Jezus z Nazaretu. Zaczął odwiedzać te miejsca święte, grób święty, Betlejem. Doszedł do wniosku, że ten człowiek to nie był zwykły człowiek. Powoli zaakceptował Pana Jezusa jako Syna Bożego. Bo dla Żydów to strasznie było… Bóg jest tylko jeden, bardzo trudno im przyjąć Trójcę Świętą. Ale on był ateistą, nie miał wielkiego przekonania jako Żyd, powoli zaczął…. Wrócił po wojnie i zaczął studiować, zaczął czytać Maritain bo znał język francuski bardzo dobrze. Zdaje się (??) go nawrócił, bo zaczął czytać jego. Bo on też miał w sobie żydowską... Raisa, jego żona, była Żydówką. I jak on miał trudności z zaakceptowaniem Jezusa jako Boga. To był bardzo intelektualny, bardzo inteligentny człowiek, wielu Żydów jest. No i powoli został przekonany. Został ochrzczony. Ochrzczony został jeszcze, jak był jeszcze w armii, w wojsku RPA. I to ciekawe. On był w obozie, były koszary... Potem myśmy założyły klasztor. Koszary były po drugiej stronie naszego muru klasztornego. I on potem mówi: No, pomyśleć, że tu kiedyś będzie Karmel. A ja kiedyś w tych koszarach byłem i tu znalazłem katolicką wiarę. Ochrzcił go kapelan wojskowy. <span style="white-space:pre">	</span>Potem jego siostra przeszła na katolicyzm, jej mąż, jej dzieci, cała rodzina prawie przeszła. Matka jednak to nigdy tego nie mogła przyjąć. Ona już była starsza i nie mogła tego zaakceptować, że rodzina została katolikami, chrzescijanami. Cała rodzina prawie została katolikami. I mieli dużo z... On został karmelitą, jego siostra była tercjarką karmelitańską. Potem jego siostrzenica starała się wstąpić do klasztoru, ale nie miała powołania. A piękna dziewczyna. Potem, zdaje się, wyszła za mąż.KM-M: A Siostro, w tym Kowlu to wy w sumie dosyć długo jeszcze byliście?KK: Zaraz... My przyjechaliśmy, musiał być jakiś październik, czy listopad chyba, może trochę wcześniej, gdzieś tak koło tego, bo jeszcze nie było zimy, ale już było dosyć… zimnawo tak. Spędziliśmy Boże Narodzenie w Kowlu. KM-M: Czyli całą zimę jeszcze…KK: Tak, jeszcze w Kowlu, aż do czerwca następnego roku. Prawie rok.KM-M: Co siostra jeszcze pamięta z tego okresu w Kowlu?KK: Zaprzyjaźniłam się tam z tymi różnymi... Do szkoły tam już nie chodziłam, bo szkoły były zamknięte we wojnę. Ja zawsze miałam starsze koleżanki, więc większość z nich była przynajmniej dwa lata starsza ode mnie. Tam odnalazłam właśnie w Kowlu tą Żydówkę, tą, która… Ta żydowska rodzina, która mieszkała u nas, oni uciekli do Kowla z Warszawy. I tam ją spotkałam znowu. Izę. Oni zdaje się potem wrócili do Warszawy i ja nie wiem, co się z nimi stało. Czy Niemcy ich wykończyli, czy… nie wiem. Nie wiem jaki ich los był. I potem też była Krysia, moja imienniczka, też tam mieszkali u nas. Miała brata młodszego. Ich też odnaleźliśmy w Kowlu. Więc te dwie rodziny żeśmy znali, a reszty nie znaliśmy nikogo.KM-M: Jak to życie wyglądało?KK: U tej pani Zajączkowskiej mieszkaliśmy. Jak mówiłam, ona miała tego syna, który był lotnikiem i zakochał się w mojej siostrze. A taki był przystojny. I już mieli się pobrać. A ja go strasznie nie lubiłam. Zauważyłam, że on się tak ordynarnie do matki odnosił. Kiedyś się zezłościł i powiedział, że wywiezie ją na taczkach na cmentarz. Ja myślę: jak to syn może się do matki tak odzywać? A moja siostra się w nim zakochała, a on w niej. I ja jej powiedziałam, chociaż byłam dziesięć lat młodsza: Słuchaj, ja go nie lubię, tego Romka. - A dlaczego go nie lubisz? Ja mówię: Posłuchaj, jak on się do matki odzywa. Jak wyjdziesz za niego za mąż, ciebie też będzie tak traktował. <span style="white-space:pre">	</span>Rodzice byli bardzo przeciwni temu małżeństwu. A ona już miała więcej niż dwadzieścia jeden lat, dwadzieścia dwa lata. Ja miałam dwanaście, to ona miała dwadzieścia dwa lata, dziesięć lat starsza. (09; 00:10:00)KK: I rodzice nie wiedzieli, że ona po kryjomu chciała wyjść za niego za mąż. Już wszystko było… Kościelny ślub. Ale ona bez wiedzy rodziców już mogła wyjść za mąż, bo już miała dwadzieścia jeden lat. I tatuś tego dnia miał jakieś przeczucie rano. I ona wcześniej wstała i specjalnie ładnie się ubrała. Tata się pyta: Zoniu, gdzie ty idziesz? A ona mówi: Idę na mszę świętą. A tata: Czy to jest tylko msza święta? Ona nie mogła skłamać, bo ona była bardzo blisko ojca, bliżej niż ja. Ja byłam bliżej mamusi. Rozumieli się lepiej. Tata kochał nas obydwie, ale oni ze sobą mieli więcej wspólnego, a ja miałam z mamusią. Więc ona nie mogła skłamać i mówi: Nie, ja chciałam wyjść za mąż za Romka. On mówi: Zoniu, ja ci nie mogę zabronić, masz przeszło dwadzieścia jeden lat. Ale ja chcę zapobiec temu, bo ty nie będziesz z nim szczęśliwa. To jest cholernik. I on przemówił… A on już tam czekał w kościele, wszystko było przygotowane do ślubu. Taki po kryjomu ślub, że ona nie była w białej sukience. Takie wojenne prawdziwe małżeństwo byłoby. I ja mówię: Słuchaj, ja pójdę i powiem mu, że ty nie wychodzisz za niego za mąż. Powiedz mu, że rodzice ci nie pozwalają. Ale ja już jestem pełnoletnia. Ja mówię: Tak. Ale ja wiem, że nie będziesz szczęśliwa z tym człowiekiem. <span style="white-space:pre">	</span>Ona była właściwie zaręczona przed wojną, miała bardzo ładnego, bardzo dobrego, z dobrej rodziny, była zaręczona. On studiował prawo na Jagiellońskim, kiedy ona studiowała filozofię, i tam się zapoznali. On pochodził z takiej bardzo inteligentnej rodziny. Jego ojciec był sędzią. Cała rodzina była w prawie. Siostra studiowała prawo i on był prawnikiem. Chciał być sędzią potem. I został, zdaje się, potem sędzią po wojnie. No i ona była z nim zaręczona. Ja go nigdy nie spotkałam. Miał przyjechać do nas na wakacje do Piwnicznej, przed samą wojną, w te ostatnie wakacje. I zabrali go do wojska. Wtedy już było to pospolite ruszenie. Miał z nami spędzić wakacje. Jeszcze pamiętam, jak siostra mówiła: Słuchaj, jak… jak on się nazywał… Zdzisiek… nie… zapomniałam… jak on przyjedzie, żebyś się dobrze zachowywała, wiesz? Bo on pochodzi z bardzo dobrej rodziny. Żebym się ciebie nie wstydziła. Ja aniołkiem nie byłam. I mnie to tak zezłościło, że ja zaczęłam go nie lubić. Ale był przystojny. Widziałam fotografie, naprawdę przystojny. Miał taką bardzo inteligentną twarz, taki dystyngowany. Podobał mi się. A ona mnie się zawsze pytała, jak spotkała kogoś: Jak ci się podoba ten? A ja miałam bardzo dobry gust. Mówiłam: No, ładny. Przystojny. Tylko charakter mi się nie bardzo podoba. Ale ten mi się podobał. Ja go nie spotkałam, ale z fotografii i jak widziałam... Mówię: Wiesz, tego bym przyjęła za mojego szwagra. On pochodzi z dobrej rodziny, dobrze wychowany, inteligentny A ja wiedziałam już…. I ona mówi: No to cieszę się, bo zaprosiłam go na wakacje. Tylko, żebyś się zachowywała ładnie. I on potem nie mógł przyjechać, bo akurat go powołali do wojska.KM-M: I co, już się nie spotkali?KK: Już się nie spotkali, nie.KM-M: Ale to ona taka stała w uczuciach nie była, jak od razu chciała za następnego wychodzić.KK: No potem się zakochała, a oni byli zaręczeni już. Ja jej mówiłam, bo nie lubiłam tego Romka, mówię, że zaręczona z tym. A ona mówi: Ja nie wiem, co się z nim stało, może już nie żyje, przecież nie mogę całe życie na niego czekać.KM-M: Czyli chyba tamtego tak nie kochała za bardzo.KK: Widocznie. W tym, to była taka infetuacja (09; 14:42?) więcej, niż miłość, z tym Romkiem. On był bardzo przystojny, ale tamtego ona zdaje się naprawdę kochała. A z tym to była taka wojenna infatuacja(??).KM-M: Przygoda taka?KK: Przygoda taka. Nie że tam między nimi było coś nieprawidłowego. Ona była bardzo dobrze wychowana. Nie lubiłam tego Romka, muszę powiedzieć.KM-M: Jak to się dalej potoczyło?KK: Byliśmy wysłani na Sybir, on chciał z nami pojechać, ale go nie wzięli. Zabierali tych, którzy byli na liście. Był na stacji, przyszedł na stację, jak nas wywieźli. No i został w Kowlu. Potem stracili kontakt. Poczty nie dochodziły, listy, to, co ona pisała do niego. Potem po wojnie, jak pojechała do Polski, już wiele lat potem, nie widzieli… nie mogła się do… Potem ta część Polski już była Białoruś. Już nie wiedziała, co się…KM-M: A jak on przyjął to, że rodzice jej zabraniają? Jak przyjął, że nie przyszła na ten ślub?KK: Był wściekły.KM-M: Ale dalej tam mieszkaliście?KK: Nie, myśmy się wyprowadzili. Oni nas zabrali, bo niedługo potem przyszło NKWD i zabrali nas do Rosji. I my żeśmy się wyprowadzili, zdaje się. Jeszcze na krótki czas się wyprowadziliśmy gdzieś, tak. Ale stamtąd nas zabrali, tak.KM-M: A siostra miała zawsze dużo adoratorów pewnie, bo ona taka piękna i efektowna dziewczyna.KK: No tak, bardzo. Mogła wybierać. Potem, jak po trzydziestce już miała, w RPA... Tam był taki Żyd, który był fotografem w Piwnicznej. Znany fotograf, fotografował ją. Potem żeśmy go spotkali w Kapsztadzie. Jeszcze ją pamiętał. Miss Kępińska, pamięta pani? Potem ożenił się z jakąś Żydówką. Bo ona mówiła mu: Słuchaj, ja nie wyjdę za ciebie. Za Żyda nie wyjdę za mąż. Znajdź sobie jakąś ładną dziewczynę, Żydówkę, i wyjdź za nią. I potem zrobił tak. Ale zawsze miał do niej taką słabość. Kiedyś ona mnie zabrała ze sobą, jak odwiedziła jego rodziców, bo ją pamiętali. Ta jego matka jeszcze się tak patrzyła na nią, czy jej syn jeszcze... Bo on już wtedy był zaręczony, zdaję się, jeszcze nie był żonaty, z tą Żydówkę. Ale moja siostra powiedziała: Nie bój się, ja już mam Władka. Spotkałam Polaka i wychodzę za mąż za Polaka. Ale on utrzymywał z moją siostrą kontakt. Zawsze jak mnie spotkał w mieście, pytał jak się ma siostrzyczka. Nigdy nie zapomniał.KM-M: A w Kowlu jak rodzice sobie radzili, z czego wy się utrzymywaliście?KK: Jeszcze mieliśmy trochę oszczędności, zabraliśmy. I zdaje się, że jakąś dorywczą… sekretariat… jakąś pracę tatuś tam robił. Nie pamiętam, jak się utrzymywaliśmy. Zdaje się, że mieliśmy ze sobą trochę pieniędzy.(K. M.-M.): Czyli Siostra do szkoły nie chodziła i co? Czym się Siostra zajmowała całe dnie?KK: Rysowałam tam sobie, czytałam książki. No i tatuś mnie uczył trochę. Ale ja dużo książek czytałam, więc mnie tej szkoły tak nie brakowało. Ja miałam taką szeroką wiedzę o wszystkim. Czytałam bardzo dużo i to książki dla dorosłych nawet. I encyklopedia. Jak dostałam encyklopedię, to nie mogłam się oderwać od encyklopedii. Byłam takim samoukiem, jak można powiedzieć, że mi tej szkoły tak bardzo nie brakowało. Ja byłam zdumiona potem w Rosji, jak rozmawiałam z tymi rosyjskimi dziewczynami, jak one mało wiedziały. Co ja wiedziałam, one nic nie wiedziały przecież. Więc po co ja mam iść do tej rosyjskiej szkoły, tam przecież nic nie wiedzą? Tylko matematyka była na wysokim poziomie, ale resztę to ja wiedziałam lepiej niż oni. Ten dieduszka potem mnie uczył rosyjskiego i rosyjskich tych klasycznych... Też mi opowiadał o historii rosyjskiej, pożyczał mi książki. Ja mam taki umysł, że wszystko wchłaniam, jak gąbka, więc mnie tej szkoły tak nie brakowało.<span style="white-space:pre">	</span>Potem, jak do tej angielskiej szkoły zapisałam się, mieliśmy taki egzamin, bo chcieli zobaczyć, ile my wiemy. Do której klasy nas dać. (09; 00:20:00)KK: No to te siostry były zdumione i od razu mnie wsadziły na małą maturę. A ja prawie angielskiego nie znałam. Ja tyle wiedziałam, że one: My nie możemy cię wsadzić do niższej klasy, bo ty wiesz tyle. Tylko była kwestia języka, którego się bardzo szybko nauczyłam. Więc ja dwa lata nadrobiłam w jednym roku. To była dziesięciolatka, wyższa szkoła to nasze gimnazjum. Szósta klasa była ostatnia klasa szkoły powszechnej. Siódma klasa była pierwszą – to był inny system – pierwsza klasa gimnazjalna. Potem się szło do matury. Nie było liceum i gimnazjum, wszystko było high school, to się nazywało. To był inny system.<span style="white-space:pre">	</span>Wszystkie katolickie szkoły miały bardzo wysoki poziom, bo wszystkie egzaminy, wszystko było z Oksfordu. Mieliśmy ten oksfordzki system. Bardzo wysoki poziom był, tak, że kto chciał na uniwersytet iść, nie musiał zdawać żadnych egzaminów. Z tą maturą którą ja miałam, mogłam iść od razu na uniwersytet.KM-M: Ale nie chciała Siostra?KK: Nie, bo już wtedy miałam moje powołanie. Po co mam iść? Już po maturze wiedziałam, że chciałam wstąpić do Karmelu, tylko pracowałam jeszcze półtora roku w banku, żeby sobie zarobić trochę pieniędzy. Bo musiałam kupić przecież postulancki strój. I trochę wtedy trzeba było przynieść... Wzięłyby i bez tego. Ale wtedy był taki zwyczaj, że przynosiło się ze sobą pięćdziesiąt funtów. To było dość dużo. Ja sobie zarobiłam, jak pracowałam w banku, te pięćdziesiąt funtów szterlingów. To było nie tylko dla klasztoru, tylko dla nas, gdybyśmy nie wytrwały, żebyśmy miały jakieś pieniądze. Żeby nie wyjść na bruk. Chociaż w banku mi powiedzieli: Jeżeli nie wytrwasz, to my cię weźmiemy z powrotem. KM-M: Ale wytrwała Siostra.KK: Wytrwałam. My tutaj też staramy się, żeby one miały jakiś zawód, jak wstępują. Wolimy kogoś starszego już. Żeby, jak wystąpią, bo nie mają powołania, żeby mogły znaleźć pracę. A jeżeli nie mogą znaleźć, my im płacimy przez jakiś czas, żeby mogły wrócić do świata. KM-M: To Siostra ze swego pobytu w Kowlu to w sumie tak dużo nie zapamiętała? Bo niewiele się tam działo, prawda?KK: No, niewiele się tam działo. Pamiętam jeszcze, że chodziliśmy po Kowlu. I że jak jeszcze te bombardowania były, dużo ludzi było pozabijanych i nie było miejsca na cmentarzach. To kopali groby nawet w parkach, żeby pogrzebać tych ludzi zabitych, jak najszybciej. Z powodu higieny też. Jeszcze było dość ciepło, ciała rozkładały się szybko. I pamiętam, kiedyś bomba wybuchła... W Kowlu było takie dziwne wejście do... Nigdzie indziej takiego nie widziałam, może coś podobnego trochę jest w Warszawie. Na dworzec główny wchodziło się przez taki tunel, dalej perony były. I tam kiedyś bomba wybuchła i ten tunel był pewien ludzi, którzy się schronili. I ludzie byli tam zabici. Potem były kawałki ciała na ścianach, masakra.KM-M: Siostra to widziała?KK: Ja nie, mnie odrażało coś takiego, ale poszły jakieś dzieci potem, jak już to uprzątnęli. Ale jeszcze było widać krew i te...KM-M: Czyli jednak takie pierwsze już zetknięcie z tą makabrą wojny to było? A jakie to w ogóle miasto było, Kowel?KK: Dość duże było. Tam było też dużo prawosławnych już i unitów było dużo. Były unickie kościoły. Myśmy czasem tam chodziły, oglądały te piękne ikony, unickie kościoły. Tam było dużo unitów w Kowlu. Byli też prawosławni. Protestantów było mało. Jeszcze dość dużo katolików było, duży katolicki kościół był.KM-M: Wtedy można jeszcze było chodzić do kościoła?KK: Tak, na mszę świętą.KM-M: Przez cały ten czas?KK: No tak, aż nas zabrali. Pamiętam, wtedy mieliśmy iść na mszę świętą do św. Piotra i Pawła. Już siedzieliśmy w tych wagonach.KM-M: A jak wyglądało jakieś zaopatrzenie, utrzymanie? Było co jeść?KK: Z początku dla tych uciekinierów były takie kuchnie. Pęcak był. Jak teraz widzę pęcak, to mi się przypominają te zupy. Bo to było tanie i pożywne. Były takie organizacje dobroczynne, takie kobiety, katolickie stowarzyszenia, gotowały w dużych kotłach pęcak, takie pożywne zupy dla uciekinierów. Niczego nie mieliśmy ze sobą. Pieniędzy też nie było często, więc to nas utrzymywało przy życiu. A później jak już tatuś zaczął zarabiać, to mieliśmy trochę pieniędzy.KM-M: A jak wyglądały sklepy i to wszystko? Bo to już była okupacja sowiecka?KK: No, z początku jeszcze było dużo rzeczy, z początku tak, jeszcze przedwojennych rzeczy. Ale jak przyszli Ruscy, to wszystko wykupili. Nic nie było w sklepach. Wszystko. Oni nie widzieli nawet… Nie chciało się wierzyć, że oni byli tacy prymitywni. Te kobiety ruskie, one jako suknie balowe nosiły nocne sukienki i halki, nosiły na zewnątrz. Nigdy nie widziały coś takiego. Nawet ci żołnierze, nawet nie mieli poddziargane te płaszcze, to w strzępach były. Na nas to zrobiło takie… No, Azjaci. Wielu z nich było Azjaci, bo w rosyjskiej armii nie wszyscy byli Rosjanami. <span style="white-space:pre">	</span>Ale pamiętam, jak mówiłam wtedy w tym parku, tam siedzieli wtedy ci oficerowie, myśmy się bawiły w piłkę i on sobie założył te okulary. Po polsku mu wygarnęła, mówi: Zostaw moje okulary! On nigdy nie widział nic takiego. Jaka okulary na słońce. Ale oni nie byli okrutni dla nas, nie. Właściwie bali się nas trochę. Wstydzili się, jak zobaczyli... Pamiętam, ta pani miała pieska i ja z nim chodziłam, na spacery go brałam na linie. To oni się gapili na mnie. A jeszcze mamusia mnie ładnie ubierała, miałam kokardy. Gapili się otwartymi oczyma, nie wiedzieli nic takiego. Jeszcze miałam ładny płaszczyk, przedwojenny, dobry taki. Wszystko miałam zawsze.. Ubierała mnie dobrze, ładnie, nie w byle czym.KM-M: Czyli wtedy właściwie jeszcze trochę się żyło, jak przed wojną.KK: Jak przed wojną.KM-M: Ale kto się zajmował zdobywaniem chleba?KK: Jak mówiłam, jeszcze mieliśmy trochę pieniędzy, a potem to już tatuś trochę dorabiał.KM-M: Czyli nie głodowaliście?KK: Nie, w Kowlu nie. Dopiero jak się pojechało do Rosji. W Kowlu nie. Pamiętam, jeszcze można było szynkę kupić, kiełbasę. Trochę żeśmy wzięli ze sobą, przynieśli nam na peron, jak żeśmy jechali. Ostatnia kiełbasa i szynka, jaką jadłam przez wiele lat potem. Przynieśli nam, bo wiedzieli, że będziemy głodować. Więc kto mógł, to przychodził na peron, nawet ci, którzy nie mieli krewnych tam. Ludzie byli bardzo wyrozumiali, bo oni wiedzieli. Ich krewni już byli wywiezieni, bo wywózki zaczęły się od stycznia, od lutego 1940 roku. Ciągle wywózki były.KM-M: To się chyba baliście tego, czy nie?KK: No baliśmy się, bo nie wiadomo było, kiedy po nas przyjdą. Myśmy nie wiedzieli, że byliśmy na liście. Najpierw byli oficerowie, potem rodziny oficerów polskich. (09; 00:30:00)KK: Oni grupami wywozili. Potem byli fachowcy różni, potem policjanci, ich rodziny. A potem uciekinierzy. Inteligencja polska właściwie. Myśmy nie wiedzieli, co myśmy im zrobili, dlaczego nas wywożą. A potem, żeśmy się dowiedzieli: chcieli zniszczyć polską inteligencję i zostawić tylko zwykłych chłopów, żeby pracowali dla nich.KM-M: Ale po drodze też z taką brutalnością jeszcze się nie spotkaliście?KK: Ja nie, ale były takie... Jak czytam Hankę Ordonównę. Ona sama był wywieziona i też czytała opowiadania różnych dzieci, z którymi pracowała, to były... My mieliśmy szczęście jakoś, nie widzieliśmy takiej brutalności.KM-M: I nikt nie umarł po drodze?KK: No nie, nie w naszym wagonie. Podobno w jakimś wagonie ktoś umarł, jakiś starszy człowiek. Ale w naszym wagonie całe szczęście, nikt nie umarł po drodze.KM-M: A Siostra też jeszcze w miarę spokojnie to wszystko znosiła jako dziecko? Nie była przestraszona?KK: Nie, bo moi rodzice byli spokojni i opanowani, że mnie się też to też udzieliło. Gdyby oni zaczęli lamentować i histerie jakieś tam, płakać... Ale nie, oni byli tacy opanowani i mieli taką silną wiarę, że: „Nie bójmy się, Pan Bóg się nami zaopiekuje. Myśmy nic złego nie zrobili i Pan Bóg będzie z nami”. Mieli bardzo silną wiarę i to mi się udzieliło, tak że ja nie odczuwałam żadnego... No smutno mi było. Miałam łzy w oczach, jak żeśmy przekraczali granicę. Pierwszy raz się wtedy popłakałam. Tatuś mnie podniósł do okienka i mówi: Popatrz się po raz ostatni na twoją ojczyznę. Wtedy się rozpłakałam. Bo to były Sarny, taka mała stacyjka i tam była stara granica między Polską a Białorusią. <span style="white-space:pre">	</span>Ja nie byłam dzieckiem, które płakało łatwo. Ja czułam to, bardzo głęboko wszystko przeżywałam. Ale myśmy dużo nie płakali w rodzinie. Rodzice byli bardzo opanowani. Moja siostra też. Nawet jak jej mąż umarł, ludzie byli zdziwieni, jak ona to przyjęła. Ona nie rozpaczała, nie płakała. Chociaż odczuwała to bardzo głęboko. Tylko myśmy tak byli wychowani. Właściwie ta moja grupa, ta inteligencja, byliśmy tak wychowani, że się po prostu nie okazywało na zewnątrz. Dla nas to był po prostu brak dobrego wychowania. W złym guście.KM-M: W złym tonie.KK: Tak, tak jak Anglicy też. Ja potem rozumiałam Anglików bardzo dobrze, bo oni też tak są wychowani. Że po prostu inteligentni ludzie, dobrze wykształceni, nie okazują… Jak tam gdzieś w slumsach, będą wrzeszczeć i płakać, i jęczeć. Nie, tego się nie okazuje po prostu. KM-M: A w tym waszym wagonie inni też byli tacy spokojni?KK: Nie. Żydzi lamentowali: aj waj, o mój Boże. Zresztą dla mnie to było takie ambarasujące, dlaczego oni tak... Nic im się jeszcze nie dzieje, a oni tak... No wstyd mi było, jak te Żydówki tam zawodziły. Oni są bardzo spontaniczni. Tylko ci więcej wykształceni, oni byli więcej jak Polacy, więcej mieli opanowania. Ale ci… husyci…KM-M: Chasydzi.KK: Chasydzi, oni nie mieli żadnych…, lamentowali, że o mój Boże. Tam byli pomieszani ci Żydzi. Byli tacy, prawie jak Polacy, z polską kulturą, mówiący pięknie po polsku. Niektórzy nawet już nie umieli po żydowsku. I byli też ci bardzo prości, ci chasydzi właśnie, którzy byli bardzo emocjonalni. Strasznie emocjonalni. Lamenty… Wszystko wschodnie to wychodziło.KM-M: Ciekawe, że dzieci nie było w ogóle żydowskich.KK: W naszym wagonie ja byłam tylko jednym dzieckiem. Ale w innych to były, tak.KM-M: A nie nudziła się Siostrze ta podróż taka długa? Czy to była raczej taka przygoda?KK: Była trochę taka przygoda, bo tatuś kupił mapę, pokazywał mi i uczył mnie. I wszyscy się przysłuchiwali, jak przez różne miejscowości przejeżdżaliśmy. Tatuś mnie uczył geografii, historii po drodze i wszyscy się przysłuchiwali. On nawet w takich okolicznościach był nauczycielem. I wszyscy przychodzili i słuchali. To była też dla nich taka...KM-M: Odskocznia. Rozrywka.KK: Rozrywka. Że zapominali o swoim losie. Bardzo tatusia lubili. Moi rodzice zawsze byli bardzo popularni między tymi Żydami. Obydwoje rodzice byli bardzo tacy przyjacielscy, mogli rozmawiać, dostosować się do różnych mentalności. Mogli porozmawiać z prostymi ludźmi prostym językiem, a z intelektualnymi mogli rozmawiać... Ja też się tak nauczyłam. Profesor Krupko był i ja mogłam rozmawiać z profesorem na jego poziomie. A mogłam rozmawiać z Murzynem, ze sprzątaczką, która u nas pracowała, na jej poziomie. Dla mnie to wszystko byli ludzie.KM-M: I tam była taka solidarność w tym wagonie, że się dzieliliście jedzeniem? KK: Tak.KM-M: Nie było żadnych konfliktów?KK: Nie, nie. Ja byłam bardzo zdumiona. To nas połączyło i te klasy, to wszystko zanikło. Oni wszyscy wiedzieli kim tatuś był, nasza rodzina była zdaje się jedyną... Jeszcze jedna żydowska rodzina była na takim intelektualnym poziomie. Reszta to byli tacy zwyczajni ludzie. Oni bardzo szanowali tatusia i moich rodziców. Zawsze zwracali się do niego, jak czegoś nie wiedzieli, pytali. I potem w Rosji, na Sybirze, też przychodzili do nas. Oni w tych barakach czasem w kilka rodzin mieszkali w jednym pomieszczeniu, ale my jakoś dostaliśmy osobny pokój, taką lepiankę. I oni przychodzili do nas często na dyskusje i pytali się, ze swoimi problemami. To jednoczy ludzi i wszystkie te klasy nie liczą się, po prostu zanikają. Ludzie przechodzą przez te same przeżycia. KM-M: A pamięta Siostra pierwsze wrażenie, jak was wysadzili w tej miejscowości? Tajga. Jak ta stacyjka wyglądała?KK: Tak, tajga, to już była Azja. Jak już przez Ural przejeżdżaliśmy, tatuś mówił, to już Azja. A Ural był piękny. Tylko w nocy jechaliśmy przez Ural. Ale jeszcze było widać śnieg. To było w lecie, to był jeszcze długi dzień, jeszcze był taki półmrok, jak żeśmy przez Ural przejeżdżali. Piękny ten Ural, śliczny. Jeszcze śnieg była na szczytach. I tam gdzie pociąg jechał, jeszcze był śnieg. I pamiętam pierwszy widok rzeki Ob, śliczny. Te sybirackie rzeki są olbrzymie. Nasza Wisła jest maleńkim strumieniem w porównaniu. Szerokie. Tam prawie nie było widać drugiego brzegu. I potem tym parowym statkiem żeśmy przez cały tydzień po rzece ob., na północ nas wieźli parowym statkiem. To było bardzo interesujące.KM-M: To raczej była cały czas przygoda, nie bała się Siostra tego wszystkiego?KK: Nie, niespecjalnie. Moi rodzice byli tacy spokojni i to mi się udzielało. A mnie wszystko zawsze interesowało, w każdych okolicznościach.KM-M: Czyli najdłużej byliście tam, gdzie mieliście swoją lepiankę, jakby koło tego obozu?K. K: Tak.KM-M: A zdarzyło się, że siostra widziała takich prawdziwych łagierników, takich więźniów obozu?KK: To tylko było w tym pierwszym obozie.(10; 00:00:00)KK: Wylądowaliśmy gdzieś, gdzie jest teraz Workuta. Wtedy tam niczego nie było, szczere pole. To było gdzieś w Norylsku, tym wybudowanym przez Polaków, ale tego tam jeszcze nie było.KM-M.): Czyli z więźniami nie miałyście nigdy kontaktu?KK: No, myśmy widzieli, ale Rosjanie nie pozwalali nam z innymi się mieszać. Odseparowani byliśmy. No, może żeby nam nie opowiadali, jak tam było. Jak tam wylądowaliśmy, znaleźliśmy ten stary koncentracyjny obóz i tam były inne narodowości, bo były napisy wyryte kozikiem, albo gwoździem na ścianach na tych belkach, po francusku, po niemiecku. Więc tam jeszcze za cara byli ludzie wywożeni.KM-M: Ale wiedzieliście w ogóle, co się dzieje w tych obozach sowieckich? Tam ludzie sobie trochę mówili o tym?KK: Myśmy słyszeli, tak. Nie wiedzieliśmy wtedy o Katyniu, dopiero potem żeśmy się dowiedzieli. Ale Sybir już miał taką reputację, przecież za carów jeszcze tam wywozili ludzi. Nie tylko Polaków, Litwinów też i wszystkich, którzy byli w imperium rosyjskim. Jak ktoś się sprzeciwiał, to był wysłany na Sybir, to było normalne. Więc tam byli ludzie, nie tylko Polacy, ale z różnych narodowości.KM-M: Wtedy, jak wy byliście?KK: Ja spotkałam... Francuzów wtedy nie, ale też musieli tam kiedyś być, bo były napisy na tych belkach po francusku. Z napoleońskich czasów na pewno więźniowie. Byli przecież tam Francuzi wtedy. Za moich czasów żeśmy spotkali dość dużo Mongołów. Zaprzyjaźniliśmy się z takim Mongołem, prawdziwy Mongoł, nie jak to się nazywa ten… który był bardzo wykształconym człowiekiem, bardzo inteligentnym. Zaprzyjaźnił się z nami, bo poczuł, że mógł z nami rozmawiać tym samym językiem. On mówił po rosyjsku, po rosyjsku my też rozmawialiśmy. On był zesłany na Sybir za coś tam. Część Mongolii potem Rosja zajęła. Bardzo inteligentny człowiek. On był artystą malarzem i rysunki robił, piękne. I mówi: Krysiu, ja ciebie narysuję. Ty masz bardzo interesującą twarz. Twoja twarz mnie bardzo interesuje. Ja się tak cieszyłam, czternaście lat wtedy… No i narysował mnie, Zonię też narysował, moją siostrę. Pięknie rysował, naprawdę, był bardzo utalentowany. A nie miał farb, więc nie mógł malować portretów, bo nie miał olejnych farbtylko ołówkiem. Bo wszystkiego było mało, nie można było dostać nawet dobrego papieru. Ale on rysował pięknie, nigdy nie zapomnę. <span style="white-space:pre">	</span>Miałam jeszcze te rysunki, dał mi i zostały zatopione w Kaspijskim Morzu. Tak mi było żal. Miałam plecak i tam miałam wszystko. Moją książeczkę do pierwszej komunii świętej, którą dostałam na…, piękna taką książeczkę do nabożeństwa, miałam kilka fotografii przedwojennych. Takie cenne rzeczy, które ceniłam naprawdę. Ostatnie takie, z domu co wywiozłam. Byliśmy na pokładzie, jak przewozili nas przez Kaspijskie Morze. Te plecaki, wszystko było na pokładzie, a te burty nie były bardzo wysokie i jakoś ten plecak wpadł do Kaspijskiego Morza i się utopił. Mi było tak żal, bo to były moje ostatnie więzi. Jakby Pan Bóg chciał mnie odłączyć od tego wszystkiego. Bo to była moja ostatnia więź z domem. Miałam jeszcze kilka takich ładnych sukienek, które mamusia mi wyhaftowała sama, takie na lato. Pięknie haftowała. Wtedy były modne takie jedwabne sukienki, tutaj było wszystko haftowane ręcznie. To też się utopiło.KM-M: Czyli z niczym Siostra została.KK: Miałam jeszcze sukienkę z pierwszej komunii świętej.KM-M: Przez całą Syberię siostra ją miała?KK: Tak. Niektóre z tych rzeczy... Nie, tą sukienkę zdaje się tatuś zamienił na coś tam. Ale niektóre rzeczy zostały. On zamienił dużo sukienek i ubrań ładnych, musieliśmy zamieniać na jedzenie: masło, albo sadło, albo coś takiego… jajka.KM-M: Czyli z tej Rosji wyjechała Siostra w jednym ubraniu.KK: Już byłam wtedy w mundurze, jako junaczka. Nie w cywilu. Byłyśmy bardzo dumne z tych mundurków. Potem w RPA, jak już nie byłyśmy junaczkami z Armii Andersa, było nam przykro, że musiałyśmy zamienić te mundurki na cywilne ubrania. Trzymałyśmy te mundurki pieczołowicie na pamiątkę. Piękne były, bo to były angielskie mundury właściwie. Te spódniczki miały takie plisy. Trzeba było codziennie rano je pokropić, bo nie miałyśmy żelazek. Spało się na gołej ziemi, na kocach i nakrywało się drugim kocem. Mała poduszka jasiek pod głowę. Bardzo prymitywne to było. I co myśmy robiły wieczorem? Bo chciałyśmy zawsze elegancko wyglądać. Polski zawsze lubiły się ubierać ładnie, elegancko i czysto. To zachowywało taką naszą godność też. Jak się człowiek niechlujnie ubiera, to traci, a myśmy zawsze starały się, w wojsku też. Były inspekcje. Bożeny, mojej koleżanki mama była panią porucznikową, porucznikiem była, miała stopień porucznika w wojsku. I ona zawsze… Codziennie rano była inspekcja. Była musztra, inspekcja. Trzeba było tak stać, but przy bucie, prosto. Jeszcze do dziś dnia, jak chodzę, to maszeruję przez klasztor, jeszcze mam ten wojskowy chód.KM-M: To jak prasowałyście te mundurki?KK: Lekko kropiłyśmy te spódniczki, wkładałyśmy między brązowy papier i spałyśmy na tym, pod kocem. KM-M: A w jakim kolorze był ten mundurek? Taki khaki?KK: Khaki, tak.KM-M: Czyli była spódniczka, bluza...KK: Spódniczka, bluzka. Był taki surdut angielski...(K. M.-M.): Bluza?KK: Nie. Takie bolero, nie bolero... Żakiet, taki żakiet. Z wykładanym kołnierzem. Ja miałam gdzieś tam na zdjęciach. Bardzo elegancki. Furażerki były i też miałyśmy czapki z daszkiem. Były takie złote te… To wszystko wypucowane. Używałyśmy pasty do zębów, bardzo ładnie… KM-M: Do czyszczenia guzików?KK:, Guzików. Lśniły, musiały lśnić. Bardzo elegancko żeśmy wyglądały.KM-M: Ale przedtem, przez całą Syberię, to co Siostra nosiła?KK: No tam to nosiłam kufajki i to co tam się nosiło w zimie.KM-M: Bo Siostra rosła, chyba wyrastała ze swoich ubrań?KK: Wyrastałam. Potem, jak się zarobiło pieniądze, to się kupowało to, co tam nosili na Sybirze. Watowane takie te… kufajka to się nazywało i te spódnice też były takie grube. To trzeba było. Spodnie też nosiło się takie watowane. Na nogach były takie pimy, tam nazywali, takie walonki. W niektórych miejscach nazywali to walonki, w niektórych pimy. Ja nie wiem jak oni to robili, ale to było z filcu, czy z czegoś. To był twardy filc, takie, że śnieg przez to nie... Jak już tajał śnieg, to nie można było chodzić, bo wilgoć przechodziła. Ale jak był zamarznięty śnieg, to można było chodzić. Jak już się zaczynały roztopy, to mieliśmy takie kalosze, które zakładało się na te pimy. Jak się zapracowało pieniądze, trzeba było samemu kupować, nie dawali nam.KM-M: A za co mogliście zapracować pieniądze?KK: Jak moja siostra pracowała w stołówce na przykład, przegotowywała w kuchni, albo usługiwała w stołówce. (10; 00:10:00)KK: Jak mieszkaliśmy w tej wiosce Kurlejka. A mężczyźni ścinali drzewa, a potem nożami zdzierało się korę.KM-M: Ale tata nie mógł?KK: Tatuś nie mógł tego robić.KM-M: Rodzice nie pracowali cały czas?KK: Nie, Zonia pracowała, siostra. Ja trochę pomagałam przy... Potem, już na południu. To było za ciężko dla mnie. Ja powinnam iść do szkoły właściwie. Chcieli. Kiedy pójdziesz do tej szkoły? Ale nigdy nie byłam. Mówiłam tylko: Pójdę, pójdę. Musiałabym być w tej wiosce, bo szkoły w obozie nie było. To było dziesięć kilometrów od wioski i musiałabym tam mieszkać, bo nie mogłam codziennie te dziesięć kilometrów chodzić przez tajgę. Bo to przez las trzeba było iść. Więc musiałabym tam mieszkać z jakąś rosyjską rodziną. Ja nie chciałam być zrusyfikowana. Oni chcieli tego, żeby nas przekabacić na swoje. Więc ja ani jednego dnia w tej szkole nie byłam. Zawsze się wymawiałam. On chciał, ten... Potem już dał mi spokój. I tak widział, że ja po rusku dobrze mówię. Powiedziałam mu: Po co ja mam do waszej szkoły chodzić? Mój ojciec jest nauczycielem.KM-M: Ojciec uczył cały czas Panią?KK: No, geografii, historii, literatury. Byłam obeznana bardzo dobrze z rosyjską literaturą, wiedziałam lepiej niż niejeden Rosjanin. Czytałam Puszkina, Lermontowa, Tołstoja. Ten Dzieduszka mi pożyczał książki, ja się nauczyłam, bardzo szybko się nauczyłam po rosyjsku. Bardzo lubiłam te książki, piękną mają literaturę. Ja wiedziałam lepiej niż wiele z tych… nauczycieli.KM-M: Czyli Siostra nie miała jakichś swoich obowiązków codziennych?KK: Nie. Jak byliśmy w tych barakach... Tam nie było dużo dzieci, ale kilka nas tam było. Wolno nam było chodzić po tajdze, ale trzeba było uważać, bo tam były węże też, takie niebezpieczne, w tej tajdze. Kiedyś, jak chodziłam po grzyby, patrzyłam, jak taki wąż przez pień... Tam były takie węże, że mogły ukłuć, żądło było w ogonie. Przestraszyłam się i odeszłam. Mówili nam, żebyśmy uważali. Trucizna była w tych żądłach i można było umrzeć bardzo szybko, jakby ukąsił. To nie były żmije, to jakieś takie tylko były tam.<span style="white-space:pre">	</span>Były też dzikie zwierzęta. Z daleka widzieliśmy kiedyś niedźwiedzia, tylko on nie chciał… poszedł sobie. Wilki były. Ale nikt nie był zaatakowany, zwierzęta trzymały się z daleka.KM-M: Jakie tam były warunki życia? Jak wyglądała wasza lepianka, co tam było w środku?KK: Na Sybirze były baraki z takich balowych… z drewna, ale na południu były lepianki z gliny. I tam były skorpiony.KM-M: Ale to już potem. Ale jeszcze porozmawiajmy o Syberii. Bo dwie zimy spędziliście na Syberii.KK: ...na Sybirze.KM-M: I to było w drewnianym baraku?KK: Tak. Piecyki takie były, bo tam przecież można było zamarznąć na śmierć bez... Drewna było dużo. Każdy musiał sobie narąbać. Były jakieś dwa miesiące lata i wtedy trzeba było sobie zapasy z drewna robić. Każdy sobie zrobił, na zewnątrz. Niektórzy nawet w środku, żeby to drewno było suche. Nie wszystko się mieściło, bo te baraki nie były takie duże. Co się nie zmieściło, to na zewnątrz się robiło. Każdy zaznaczył sobie swoimi inicjałami, że to jest Kępińskich, a to należy do tej rodziny. I żeśmy respektowali to, nie było kradzieży ani takich rzeczy, wśród Polaków przynajmniej. Myśmy się nie okradali, ale wśród Rosjan to różnie bywało. Ale żeśmy robili takie... Trzeba było wykalkulować ile będzie potrzeba na całą zimę, żeby nie zamarznąć. Tatuś był inwalidą wojennym, to mu trudno było, ale ja pomagałam piłą. Ale byłam taka mała, że jak pociągnął tą piłę, to pociągnął mnie z tą piłą. Zonia, moja siostra mu pomagała. Rąbał też siekierą. Najpierw się cięło takie kawałki, a potem się rąbało na takie mniejsze kawałki i układało się. Żeby to drewno wyschło, to się układało specjalnie, jedno tak, drugie tak, żeby powietrze przechodziło między tymi... Żeby nie było dymu w środku, nie? <span style="white-space:pre">	</span>A w lecie musieliśmy naumyślnie robić tak, palić, żeby było dużo dymu, bo były straszne komary. Całe lato były takie komary. Bo myśmy byli w miejscu, gdzie już tundra się zaczynała i tam były bagna. Komary na Sybirze okropne, takie duże były te komary i tak gryzły. Więc musieliśmy cały dzień palić w środku, żeby komary odstraszać. Jak się wyszło na dwór, na tej tajdze się chodziło, to trzeba było mieć na twarzy wszystko przykryte, bo komary tak gryzły.KM-M: I co tam jeszcze w środku było w tej waszej izdebce?KK: Mieliśmy takie prycze drewniane, czasem spało się tak jedna na drugą, jak nie było miejsca na łóżka Jak było miejsce, to robiliśmy takie drewniane łóżka, takie prymitywne zupełnie. Deski nawet nie były poheblowane, bo nie było hebli. Niektórzy z nas, jak mieli jakieś materace... Myśmy jeden materac… jeszcze przed wojną… To był mój, z mojego dziecinnego łóżka taki materac. On był za mały na całą rodzinę, żeśmy podkładaliśmy go pod plecy, żeby tutaj chociaż było coś. Nogi to już były na ziemi. Spaliśmy na tym materacu przez całą wojnę, przez Sybir i na południu, w Taszkiencie. Wszędzie był ten materac.KM-M: A pościel mieliście też ze sobą, swoją własną?KK: Jedną kołdrę puchową mieliśmy. Przykrywaliśmy się wszyscy jedną kołdrą. Jak tatuś zarobił trochę, to jakieś koce kupiliśmy. Ale koło Taszkientu spaliśmy pod gołym niebem, na ulicy. Nie tylko my, tam to było zupełnie normalne. Ludzie czekali na pociąg czasem cały tydzień i spali na peronach i na ulicach. Moja siostra zapalenie płuc miała. Przechodziła na ulicy przez to.KM-M: A na Syberii żeście nie chorowali?KK: Na Syberii było zdrowiej. Te choroby zaczęły się na południu właściwie.KM-M: A jak nadeszła ta pierwsza ostra zima, to był chyba szok dla was? Nie byliście przyzwyczajeni do czegoś takiego?KK: Trochę byliśmy przyzwyczajeni, bo w 1939/1940 ta zima była nadzwyczaj zimna, w Kowlu. Więc już byliśmy trochę przyzwyczajeni do tego. No i tam w ogóle na wschodzie zimy są... Jak tutaj są gorsze niż na południu. Jak przyjechałam stąd do Częstochowy to tu już był mróz, zimno, a tam jeszcze było ciepłe słońce. To jest duża różnica. Więc byliśmy już trochę przyzwyczajeni, bo w Kowlu było zimno. Więc to nie była taka strasznie duża różnica. Ale jak był śnieg, to trzeba było nas czasem odkopywać w tym baraku. Jak śnieg był na kilka metrów to się taki tunel wykopywało i wychodziło się. To traktorami czasem odkopywali nas.KM-M: A pamięta Siostra, żeby to zimno dokuczało tak, ten mróz? Bo jeszcze głód do tego był.KK: Właściwie ja sobie odmroziłam palce jeszcze w Polsce, bo stałam w kolejce po… co to było… ja stałam w kolejce po coś, czego nie można było dostać. (10; 00:20:00)KK: Całą noc żeśmy stali i zmieniali się, i jak wróciłam, to nie czułam już palców, miałam odmrożone nogi. Ale to było jeszcze w Polsce, nie na Sybirze. Na Sybirze były te pimy, te waleńki, to bardzo ciepłe. To nas ochraniało od mrozów. I te kufajki, ciepłe to było. Czasem ja czułam się cieplej na Sybirze niż w Kowlu. Bo wtedy jeszcze nie mieliśmy tych... Wszystko z Piwnicznej na lato żeśmy wzięli i w Kowlu nie mieliśmy dużo ciepłych rzeczy. Ale powoli na Sybirze żeśmy zakupowali te rzeczy. Za własne pieniądze, trzeba było zarobić, bo oni nie dawali nam nic za darmo.KM-M: No ale właściwie pracowała i zarabiała tylko siostra, tak?KK: Siostra i mój tatuś też, co mógł robić. Mamusia nie mogła pracować. A dla dzieci dawali tam kilka gramów chleba, dwadzieścia gramów, czy coś.KM-M: Dekagramów.KK: I czasem dawali taką... Trzeba było kupić, ale bardzo tanio, manną kaszę. Stołówka tam była i sklepik. I tam zawsze wystawiali ogłoszenia, że dzisiaj będzie sprzedawana manna kasza. I były długie kolejki, żeby się tam dostać i kupić to. Sprzedawali też czasem suszone ryby, albo zamrożone, takie wędzone. To był rarytas. Kolejki były po cukier, masło, jajka. Myśmy jakoś przeżyli, dlatego, że mieliśmy dużo biżuterii jeszcze ze sobą i to wszystko się zamieniało na jedzenie. To nas utrzymywało przy życiu. A tak to byśmy głodowali więcej. A na południu już nie mieliśmy nic, bo wszystko było wyprzedane. Tam było gorzej.KM-M: A siostra pracowała tylko w tej stołówce, czy wcześniej jeszcze coś robiła?KK: Ona wcześniej pracowała z tymi nożami, korę ścinała. Ale ona wtedy sobie uszkodziła kręgosłup. A jedna z tych Żydówek tam sobie mało nie odcięła nogi. Rąbała, a nie była przyzwyczajona do używania siekiery. Zabrali ją do szpitala i uratowali jej tę nogę, ale prawie że nie straciła nogi. Były wypadki. Albo drzewo upadło gdzieś tam i ktoś był przygnieciony. Były wypadki w tej tajdze, dużo było wypadków. Albo gałęzie spadły, albo coś tam…KM-M: A Siostra jak to wszystko znosiła psychicznie?KK: No, człowiek się przyzwyczaja. To było życie. Wszyscy tak żyli i człowiek powoli się... Dzieci się szybko dostosowują. Starsi, na pewno trudniej im było. Ale dzieci się szybko dostosowują do innych okoliczności, więc ja po prostu wzięłam to… No tak było. Pamiętałam, jak to było przed wojną. Pamiętałam, jak czekolada smakowała, a tam nigdy czekolady nie było. Nigdy. Przez te kilka lat nigdy nie widziałam czekolady. Ale tam też były różne przysmaki. Te cedrowe szyszki zbieraliśmy i tam były takie orzeszki. Ktoś nam teraz dał, przywiózł z Syberii. Jeden z księży naszych, karmelitów, przyjechał z Syberii i przywiózł nam te orzeszki. To mi się przypomniało, mówię: Ojcze, ja to jadłam na Sybirze. Tak się prażyło je. One były bardzo pożywne, chociaż trzeba było się przyzwyczaić do tego smaku. Bo to było tak, jak żywica. Żywice też jedli niektórzy. Zbierali żywicę i jak cukierki jedli ci Rosjanie. Ja to próbowałam…, ale oni to jedli jak cukierki. Czasem posypali cukrem.KM-M: A jak Siostry siostra to znosiła? Bo ona najciężej musiała pracować.KK: No tak, dla niej było trudniej.KM-M: A ona się nie załamywała, też był taka...KK: Ona dzielna była.KM-M: A nie zaczepiali jej?KK: Ona właściwie utrzymywała całą rodzinę.KM-M: No właśnie. A nie miała kłopotów, że była taką ładną panienką?KK: Nie tak na północy, ale na południu jeden taki Kazach się w niej zakochał i żeśmy się bali, że ją porwie. Naprawdę miała problem. A na północy nie pamiętam, żeby miała jakiś problem. A, w stołówce się tam jeden w niej zakochał i mówił: Jak wyjdziesz za mnie za mąż, to będziesz miała wszystko. A ona mówiła: Ja nigdy nie wyjdę za mąż za Rosjanina. Ale potem zostawił ją w spokoju. Tam oni byli więcej tacy, można powiedzieć, kulturalni. Ale ci Uzbecy i ci Kazacy to był naprawdę na pół dziki naród. Można było się obawiać, że mogli ukraść kobietę. To było zupełnie normalne, że jak kobieta nie chciała wyjść za mąż za kogoś, to ukradli. Naprawdę się go baliśmy. Selim się nazywał ten Kazach, który się zakochał w mojej siostrze. Baliśmy się, że on ją ukradnie. To było normalne dla nich. Ale jakoś się udało.KM-M: A jak tak normalnie dzień wyglądał na tej Syberii? Wy sobie lataliście gdzie chcecie, dzieci, czy trzymaliście się raczej tego baraku? Jak to wyglądało?KK: Tatuś chodził do tego Kurlejku od czasu do czasu, pieszo.KM-M: Te dziesięć kilometrów?KK: Albo czasem jakaś furmanka go podwiozła. Można było przysiąść się, jak jakaś furmanka jechała. To było dziesięć kilometrów. I nawet do Tomska jeździł czasem. Tam już można było, bo mieli my przepustki. Trzeba było mieć przepustkę. Do Tomska jeździł czasem, żeby zamienić różne rzeczy. Można było lepiej spieniężyć to wszystko w Tomsku. Mamusia była w domu.KM-M: A Siostra sobie biegała?KK: Pamiętam, kiedyś... Nigdy nie zapomnę tego. Pojechaliśmy całą grupą Polaków do tej wioski. To było dziesięć kilometrów, bądź co bądź, przez tajgę. Ja nie wiem, co się stało… Aha, było już po zachodzie słońca, zdaje się. To jeszcze nie była zima, lato, przy końcu lata. Słońce zachodziło trochę wcześniej. Mnie się znudziło czekać na tę całą grupę. Ja byłam zawsze taka przeciw. I bez ich wiedzy poszłam sobie sama przez tą tajgę, nie zdając sobie sprawy, miałam dwanaście lat, trzynaście lat wtedy, jakie to może być niebezpieczne. Tam były niedźwiedzie i Bóg wie co. Ktoś mnie mógł napaść też. Ale tam takich wypadków nie było dużo, żeby napadali na dzieci. Poszłam sama. A oni nie wiedzieli, że ja sobie poszłam sama. Ja czekałam na całą grupę. Wtedy mamusi, rodziców nie było, ja poszłam z innymi Polakami. Mojej siostry też tam nie było, bo inaczej by zauważyła. Ale oni nie zauważyli, że ja sobie poszłam sama. Głupia byłam, nie zdawałam sobie sprawy, ile ja im…, że dla nich to będzie…, że będą mnie wszędzie szukać. Poszłam sobie: a, jaka wolna jestem, przez tajgę sama pójdę. Ja znałam drogę. Miałam bardzo dobry zmysł orientacji, więc wiedziałam, że się nie zgubię. Tam były takie, gdzie traktory jeździły, były takie… przez te, gdzie były wycięte drzewa, że można było tam dojść. Ja pamiętałam, jak szliśmy, też czasem na drzewach zostawiali znak. Można się było zgubić, a jak się w tej tajdze zgubiło, to nie można było wyjść. Olbrzymie te lasy są. Ja szłam sobie, z początku śpiewałam sobie rosyjskie i polskie piosenki. Już rosyjskich się nauczyłam. Ja bardzo lubiłam śpiewać i miałam ładny głos, jak byłam dzieckiem. Taki ładny sopran miałam. Śpiewałam sobie, o krasnoludkach sobie myślałam i bajki, i takie różne... Tak się bawiłam świetnie. <span style="white-space:pre">	</span>Szłam, ale się zaczęło ściemniać, księżyc wyszedł. Potem mi się tak trochę dziwnie zrobiło. A jeszcze było dość daleko do naszego obozu, do tych baraków. Myślę sobie: mam nadzieję, że dojdę, zanim się zupełnie ściemni. Przyspieszyłam kroku, potem zaczęłam biec. Akurat doszłam, jak już się ściemniało zupełnie.(10; 00:30:00)KK: A oni w międzyczasie nie wiedzieli co się ze mną stało. Nie było telefonów, ani niczego. Co się stało z tym dzieckiem? Szukali mnie wszędzie, w końcu nie mogli mnie znaleźć. Ktoś powiedział: A widziałem, że ona poszła. Ktoś zauważył, że poszłam. Tacy byli na mnie zezłoszczeni. Dziecko, co ty robisz? Przysporzyłaś nam tyle kłopotu! Przecież mogłaś zginąć! – Ale ja wiedziałam, gdzie przecież iść od baraków. Nie zginełam. KM-M: A rodzice?KK: Dali mi taką burę i powiedzieli: Nigdy nie rób tego, bo narażasz życie innych ludzi. Szukalibyśmy cię po całej tajdze.KM-M: Ale już lania Pani nie dostała wtedy?KK: Już nie. Ucieszyli się, że wreszcie wróciłam. Ale wróciłam sama, już księżyc był, ściemniło się. Nigdy nie zapomnę tej samotnej wędrówki po tajdze.KM-M: Siostra wspominała też wcześniej, że paliła się tajga.KK: Tak, to było w tamtym obozie. Nikt nie podpalił, tylko było bardzo gorąco, gałęzie się ocierały i były często pożary. Myśmy się modlili, żeby... Bo tam wszystko było z drewna. Baraki, wszystko. Gdyby jedna iskra, to wszystko by poszło. I wtedy myśmy się modlili, żeby wiatr powiał w odwrotną stronę. Bo wiatr z początku wiał w naszą stronę. Tam był taki szeroki pas ogołocony z drzew, z trawy nawet, tylko sama ziemia. Bo były częste pożary i były wypadki, że cały obóz się spalił i żywcem ludzi spalił. Więc wtedy też taki pas był, ale był wiatr i myśmy się bali, żeby te płomienie nie przeskoczyły przez ten pas. Bo jak był silny wiatr, mogłyby przeskoczyć i zająć płot drewniany z pali. Gdyby to się zajęło, reszta by poszła. No i wtedy modlimy się. I pamiętam, że wtedy powoli zmienił się wiatr w odwrotną stronę. Ale to było przeżycie. <span style="white-space:pre">	</span>Dwa razy przez to przechodziłam, bo potem w RPA. Kiedyś pojechaliśmy na wakacje w takim... Szliśmy przez łąki, przez taki step. Było gorąco i trwała była przyżółkła. I nagle zapaliła się. Właściwie to jedna z moich nauczycielek była spalona żywcem.KM-M: Jak w szkole była Siostra?KK: Jak byłam w szkole, ale to było podczas wakacji. Mieli misję, budynki misyjne i ona z misji szła do swojego klasztoru. Inne siostry poszły wcześniej, nie wiedziały, że ona została w tyle. I ona sama poszła przez ten... To było jakieś pięć kilometrów drogi, takiej polnej drogi. I ona nie wróciła. Ściemniało się i jeszcze jej nie było. Co się stało? Poszli z powrotem i znaleźli ją spaloną. Zajęła się trawa i ona udusiła się. Mieli nadzieję, że ona się udusiła zanim... Znaleźli tylko spalone szczątki. To była okropna tragedia. Oni nie zauważyli, że ona sama poszła. Gdyby zauważyli, to by jej nie pozwolili iść samej.KM-M: Ale na Syberii rodzice jednak tak nie byli w stanie pilnować, że Pani mogła sama tam biegać. Nie bała się mama o Panią?KK: Nie, nie. Moi rodzice już przed wojną pozwalali mi samej chodzić po górach, po Kicarzu. Wiedzieli, że ja mam wystarczająco rozumu, żeby nie ryzykować za dużo. Dużo wolności mi dawali. Ja teraz się dziwię, jak patrzę, że mi dawali tak dużo wolności. Tacy byli sami, mieli dużo takiej… independance, jak to się mówi po angielsku…KM-M: Niezależności.KK: Niezależności, więc nas uczyli też, żeby się nie trzymać ich… mamusi fartuszka cały czas. Jak byłam mała już mnie uczyli chodzić samej. Nawet pozwolili upaść, żebym się nauczyła chodzić. Ja się trzymałam ręki, a oni: Nie, idź sama. Nawet jak upadłam, to nic mi się nie stanie, takiej małej. Inaczej się nie nauczysz chodzić. Rodzice całe życie mnie tak uczyli. I to dobrze było, bo ja byłam delikatnym dzieckiem, często chorowałam. Ale miałam normalne życie. Gdyby mamusia tam się mną tego… Nie byłam traktowana, jak chore dziecko. A tak, mamusia raczej… jak mi czegoś nie wolno było… Lodów zimnych mi nie wolno było jeść, bo miałam problem z bronchitem. Ale tak to mamusia mi pozwalała… dawali mi dużo wolności.KM-M: Ciekawe, że Siostra na Syberii nie miała kłopotów z tymi płucami i ze wszystkim.KK: Tam było zdrowe powietrze, nigdy nie byłam zaziębiona. Dopiero problemy zaczęły się na południu znowu. Nie pamiętam, żebym była zaziębiona na Sybirze.(11; 00:00:00)KM-M: A jakieś tam miała Siostra koleżanki, czy kolegów?KK: Tak. z Rosjankami się tam… Potem mieszkaliśmy jakiś czas w tej wiosce… Taka Ninka była, dwa lata starsza ode mnie, Rosjanka. Wynajęliśmy pokój w ich chałupie, takiej drewnianej, na takich wysokich tych, bo to śnieg, jak to się widzi na obrazkach. To ja mieszkałam… z tych bali budowany i takich wysokich budowany był... Jak był głęboki śnieg, to potem schodami się schodziło. Okna miały okiennice. Mieszkaliśmy jakiś czas, wynajęliśmy pokój u niej. To wtedy, kiedy jechaliśmy na południe i czekaliśmy na pociąg. Jakieś dwa tygodnie mieszkaliśmy z tą Rosjanką. Tatuś ja znał. Jej mąż był wysokim urzędnikiem, komunistą, ale coś tam przeskrobał. Podejrzewali go o coś, że ukradł pieniądze, które ona mówiła, że on nie ukradł. Bez żadnego sądu wysłali go na Sybir do obozu i już go nigdy nie widziała. To ta Ninka jeszcze była małym dzieckiem i prawie już nie pamiętała ojca. To było normalne tam. Było dużo takich rodzin. Ojciec był oskarżony, pracował… był zawiadowcą tej stołówki i ktoś był zazdrosny, po prostu z zazdrości go oskarżył, że on kradnie pieniądze, które należały do rządu, rządowe. A on był zupełnie niewinny, ale nie było żadnego sądu, tylko od razu... Myśmy nie mogli narzekać, bo oni swoich ludzi tak samo traktowali. KM-M: I z tą Ninką się Siostra kolegowała?KK: I się z nią... I był taki Pawlik, jej brat, trochę młodszy, w moim wieku. Ona była trochę starsza. I żeśmy się razem bawili. Ona mnie dużo rosyjskich piosenek nauczyła. Pożyczała mi rosyjskie książki. Ona była już komsomołką, komunistką, ale nie starała się mnie przekabacić. Tylko zauważyłam, że ona była taka pyskata do matki. Mówię: Ninka, jak ty możesz do swojej mamy tak się odzywać? Przeproś swoją mamę. I ona potem przepraszała. A ona była dwa lata starsza ode mnie. Mówiłam: -Nie możesz się tak odzywać. Nie uczyli ich respektu dla rodziców, ci komuniści. Młodzież była… KM-M: …przyszłością narodu.KK: Przyszłością narodu, a starszych się nie liczyło. To była komunistyczna mentalność. Chorzy ludzie, starsi ludzie... Niemcy robili to samo ze swoimi i z innymi. To się nie liczyło, tylko młodzi. Oni mieli być wychowani od małego dziecka jako komuniści. Należeli najpierw do junaków, takich pionierów. Pionierzy byli najpierw, potem byli komsomolcy. I wychowywali ich w zupełnie komunistycznym duchu. Tam nie było miejsca na żaden respekt dla rodziców. Musieli słuchać swoich przywódców, musieli być bardzo posłuszni, ale rodzice się nie liczyli. A im starsi byli dziadkowie, to już w ogóle.KM-M: Ale was chyba specjalnie nie indoktrynowano? KK: Nie, nie. Jakbym była w tej szkole, to tak. Dlatego nie chciałam tam być. Ja powiedziałam tej Nince: Słuchaj, ty mi o Sowietach nie mów, bo ja w to nie wierzę. Ja jestem wierzącą... Jej matka jeszcze była wierzącą kobietą, miała ikonę zasłoniętą, się modliła. I ten młodszy brat jeszcze był religijny, ale ona już nie. Mówiła: Ja nie wierzę w Pana Boga. Ja mówię: Głupia jesteś, że nie wierzysz. Ale ona była taka dobra dziewczyna, ja naprawdę bardzo ją lubiłam. Pamiętam do dziś dnia. Taka dobra dusza była i nie gniewała się, jak ja zwymyślałam. Mówiłam: Ninka, jak ty się zachowujesz do swojej mamy. No wstyd. I mówię: I ty mnie nie mów, że nie ma Pana Boga. To jest głupstwo i kłamstwo. Was uczą kłamstwa w tych sowieckich szkołach. A ona się tylko śmiała. KM-M: Swoje wiedziała.KK: Mówiła: A może tam Pan Bóg jest, ale ja go nigdy nie widziałam. No mówię: No głupia, Pana Boga się nie widzi, bo jest duchem. - Duch? Jak mam wierzyć w ducha, duch nie istnieje przecież. Dyskusje takie miałyśmy. Ona była dwa lata starsza ode mnie, ale ja zawsze ją przekonywałam w końcu. Ona mnie słuchała, chociaż ja byłam dwa lata młodsza. Potem mówiła: Wiesz, może masz rację. Ja byłam inteligentnym dzieckiem, a ona nie była głupia też. Była taka prosta dziewczyna. Ja mówię: Słuchaj, ty nie wierz wszystkiemu, co tam w tych książkach czytasz, co uczą w tych szkołach. Ty słuchaj swojej matki, twoja matka jeszcze wierzy i Pawlik, twój młodszy bart jeszcze wierzy. - No bo Pawlik jest mamy synek. Ja mówię: Ty byłaś wychowana bez ojca. Co oni zrobili tobie? Wysłali twojego ojca na Sybir, a ty zachwalasz ich. Nie miałaś miłości do ojca? - Ale ja nie pamiętam ojca. Musiał coś zrobić, że jego wysłali. Nie wysłaliby go, gdyby czegoś nie zrobił. Czasem myślę, czy mój ojciec jest w koncentracyjnym obozie, że go wysłali. Ja mówię: Nie bądź głupia, na pewno był zupełnie niewinny. To była ich mentalność. W szkole ich tak uczyli, że komuniści mają zawsze rację, oni wszystko wiedzą.KM-M: A zdarzało się, że ktoś z miejscowych was jakoś wrogo, nieżyczliwie traktował?KK: Nie, nie pamiętam, żeby ktoś... Tylko jeden z tych właśnie komendantów był taki. Jeden był bardzo miły człowiek, współczuł nam. Ja osobiście nie spotkałam okrutności, ani takiej wrogości. Osobiście. Miałam szczęście może. Ale myśmy trafili na takich ludzi, którzy sami byli albo zesłani, albo ich rodzice byli, więc oni nas rozumieli. Większość z tych ludzi nie było Sybirakami z urodzenia. Niektórzy się urodzili, ale ich rodzice byli zesłani. Oni współczuli nam, bo wiedzieli, co to jest. Mieli taką piosenkę „Ja, Sybirak”, ona uczyła mnie. „Sybira nie bojusia, bo Sybir toże russkaja ziemla”. „Jestem Sybirakiem i nie boję się Sybiru, bo Sybir też jest ruską ziemią”. Ja to śpiewałam z nią, a mój tatuś... Ja czasami jemu na przekór śpiewałam te komunistyczne piosenki. „Wychodzili komsomołcy na grażdańskuju wojnu”. Ona mnie wszystkich uczyła i ja śpiewałam. A tatuś: Przestań śpiewać, to komunistyczne! A ja mówiłam: Tatusiu, słowa mnie nie obchodzą, ale to ładne piosenki są. Ładna muzyka, ja bardzo lubiłam rosyjską muzykę. Naprawdę, te melodie były piękne.<span style="white-space:pre">	</span>A pamiętam, była taka piękna piosenka, sentymentalna trochę, o marynarzu, który był w marynarce sowieckiej. Pojechał w inną część świata i tak mu brakowało tej sowieckiej unii. Potem co się stało? Był wybuch w kotłowni, on pracował w kotłowni i wybuch był w kotłowni, i on był zabity. I że nigdy już nie wróci do swojej matuszki. I taka sentymentalna… I rzewnie to się śpiewało. Ale była ładna melodia. [śpiewa po ros.] Już nie pamiętam wszystkich słów, ale to była piękna piosenka. Jak ta Lusia tutaj mieszkała, to kilka tych rosyjskich piosenek... Ona była Rosjanką. Żeśmy tu Rosjankę miały, mieszkała, ale już wróciła do Rosji. To ja to śpiewałam. Ona tak się ucieszyła. Też „Katiusza”.KM-M: Piękne ich pieśni są.KK: Piękne. Ja bardzo je lubiłam. I język jest piękny. A tatuś się złościł. Jemu tam nie przeszkadzało, jak „Wołga, Wołga” zaśpiewałam. [śpiewa po ros.](11; 00:10:00)KK: Jak utopił tą księżniczkę. Najpiękniejszy podarek, jaki mógł darować Wołdze, to utopił tą księżniczkę, którą ukradł ten Kozak. Jest cała historia w tej piosence. To ja tak śpiewałam, z takim przejęciem. A tatuś zawsze mówił: Przestań śpiewać te ruskie piosenki. No nie miał nic przeciwko śpiewaniu „Wolga, Wołga”, ale jak zaczęłam śpiewać te komunistyczne piosenki, to… A ja mówię: Tatuś, mnie te słowa nie obchodzą, ale są ładne, ładne melodie.KM-M: A kogo tam jeszcze Siostra pamięta z tych dzieci, z którymi się kolegowała na Sybirze?KK: Tak dużo ich nie znałam, tylko tą właśnie Ninkę i tego jej brata Pawlika.KM-M: A wcześniej, tam w tych barakach?KK: Tam byli Polacy przeważnie i żydowskie dzieci. Z tą Ruchlą się tam zaprzyjaźniłam, jej brat był rabinem. Ruchla, taką żydowską dziewczynką. Też była trochę starsza ode mnie. Ojciec był rabinem, brat studiował na rabina. Byli tacy naprawdę ortodoksyjni. Ona mi dużo opowiadała o tych swoich zwyczajach. Jak jeszcze utrzymywali szabat, palili tą świecę szabatową wieczorem w sobotę. Właściwie w piątek wieczorem, to na szabat. Ona dużo mi opowiadała o swoich zwyczajach. Ale narzekała też: Wy chrześcijanie możecie sobie iść na długie spacery w niedzielę, a nam nie wolno. Bo mówiłam: Chodź ze mną Ruchla, pójdziemy na spacer po tajdze. A ona: Tak, tylko ja nie mogę iść dalej. Mówiła: Ja czasem pójdę z tobą, ojciec nie będzie wiedział, ani brat. Bo ojciec był rabinem, a brat studiował na rabina. Nie będą wiedzieli. Mówiła: Wy chrześcijanie nie macie takich zakazów. A u nas tego nie wolno robić, tamtego nie wolno robić. Mam tego dosyć. Ja mówię: To zostań chrześcijanką.KM-M: Nawracała ją Siostra?KK: Opowiadałam jej. Mówi: Jak tam u was jest w kościele? To wszystko jej opowiadałam. Nie wiem, jakie to wrażenie na niej zrobiło, ale wiem, że potem jej ojciec trochę nieprzychylnie się na mnie patrzył. Bał się, żebym nie przekabaciła mu córki. Bardzo żeśmy się lubiły.KM-M: No tak, musiały się tam dzieci polskie i żydowskie integrować, bo razem… nie trzymali się osobno.KK: Tak, tak. Przechodziliśmy przez to samo. I oni zapominali, co im tam Polacy w Polsce robili. Czasem przypominali, ale mówiliśmy: A teraz co macie? Gorzej, nie? Chcielibyście wrócić do Polski? - A, tak... <span style="white-space:pre">	</span>Tak się nauczyłam... Oni tak zawodzili tym swoim... Nawet jak mówili dobrze po polsku, to mieli taki akcent. Większość z nich, tylko ci bardzo wykształceni zatracili, mówili czystą polszczyzną. I nauczyli mnie trochę jidysz.KM-M: A piosenki w jidysz?KK: To też. O Rebece, biedna Rebeka w utęsknieniu czeka, aż przyjedzie po nią. A ona była taka brzydka i kulawa i sobie wyobrażała... Nie mogła znaleźć męża, bo nikt jej nie chciał. Wyobrażała sobie, że po nią książę przyjedzie. Ich piosenki są smutne. Tam była taka Ruchla, miała piękny głos... Nie, Estera. Estera miała śliczny głos. Młoda taka Żydówka. Często śpiewała te żydowskie piosenki po polsku. Dużo z nich nawet nie umiało po…, a hebrajskiego w ogóle nie znali. Po jidysz niektórzy umieli, niektórzy nie. Ale ona śpiewała po polsku. Z Warszawy zdaje się była. Taka wykształcona była. Ale ślicznie śpiewała, miała śliczny głos. Ja jej mogłam całymi godzinami słuchać. Było „Izraelu, czemuś smutny, czemu smutna twoja twarz? O ojczyźnie mojej nucę, szumi mi ojczysty las”. Tęsknota do Ziemi Świętej. Piękne były… mam nagrane niektóre. Nasza matka mi kupiła na mój jubileusz. Znalazła taką płytę z żydowskimi piosenkami, bo wiedziała, że ja bardzo lubię. Śpiewa ta słynna żydowska piosenkarka... Jak ona się nazywa, tu w Polsce. Jak ona się nazywa?KM-M: Sława Przybylska?KK: Sława Przybylska. I inni też śpiewają. Piękne. Nasza matka też bardzo lubi i czasem pożycza ode mnie te płytkę. Bardzo lubi te żydowskie piosenki.KM-M: To właściwie trudniejszy okres był potem, jak już na to południe pojechaliście?KK: No tak, tak. Tam były choroby. Na Sybirze byliśmy zdrowi na ogół. Na południu było gorzej, no i tam mamusia umarła. I tam były skorpiony i różne robactwo w tych glinianych lepiankach. Musieliśmy spać też na tej glinie. Wszystko z gliny było. Tam drzewa nie było. Pamiętam duże plantacje bawełny, przypomniało mi je tutaj, jak miałam problem kilka dni temu jeszcze nasze iglaki… z tego pyłku miałam… Zakatarzona byłam, zaczerwienione oczy miałam. I przypomniało mi się, że tam wszyscy tak mieliśmy jak bawełna kwitła. Wszyscy mieli ten problem. Oczu nie można było otwierać. Rano się zbudziło i rzęsy były zalepione ropą.KM-M: I tam już ciężko było coś do jedzenia zdobyć, tak?KK: Tam były takie lepioszki, pyszne były. Ci Uzbecy robili takie lepioszki. Nie piekli chleba, chleba nie znali. To były takie okrągłe... Na zewnątrz mieli takie gliniane piece, otwarte, tu dziura była w środku i był też otwór. Oni palili te gałęzie z tych… Bo tam mało było drewna, drewno było bardzo drogie. Palili gałęzie z tych…, jak zbierali tą bawełnę potem, ścinali te łodygi, były suche już i to używali, jako opał. I też kiziak, to był z owiec suszone te... Palili tym, napaliło się, potem wymiatali ten popiół. Jeszcze było gorące, potem lepili te lepioszki, takie okrągłe. Wiem, że kwaśne mleko dodawali do tego, czy maślankę. Pyszne były. Potem takie dziurki się robiło. Przylepiali do tych ścian i po kilku minutach były gotowe. Pyszne były. Myśmy sobie nie mogli pozwolić na te lepioszki. Mieszkaliśmy wtedy w tym…, wynajęliśmy część, połowę takiej lepianki od Uzbeków. Po drugiej stronie ta uzbecka rodzina mieszkała. Nawet po rosyjsku nie mówili, tylko ta dziewczynka znała trochę rosyjskiego. I oni czasem nam dawali w prezencie takie lepioszki. Bardzo mnie lubili, to czasem... Wiedzieli, żeśmy głodowali. Dobrzy byli. To byli... Starsi może jeszcze byli muzułmanami, ale młodzież to już nie wierzyła w nic, to byli komuniści. Ale ci starsi to jeszcze byli dobrzy ludzie i czasem nam dawali te lepioszki. Czasem ona zapraszała. Ona nie umiała po rosyjsku, tylko na migi. Dawała mi takie… i ja się dzieliłam zawsze z innymi. Lubiłam się dzielić, bo widziałam, wszyscy głodowaliśmy. Przynosiłam taką dużą lepioszkę, a mamusia: Nie, zjedz sama. - Nie mamusiu, ty weź kawałek. - Nie, nie, ty zjedz sama, zjedz. A jak dawali trochę masła też czasem, to był zupełny luksus.KM-M: Ale tam nie było żadnych polskich instytucji, które już by wam trochę pomagały?KK: Nie, w tym kołchozie nie było, tylko w Turkiestanie, w mieście był polski sierociniec i polski ośrodek.(11; 00:20:00)KM-M: Właśnie, ale to nie było tak, że Siostra trafiła na jakiś czas do domu dziecka?KK: Ja nie mieszkałam nigdy. Jakieś kilka dni byłam w tym sierocińcu, a obok był dom starców, otwarty dla polskich schorowanych ludzi. Tam właśnie moja mamusia potem umarła. I ojciec był kierownikiem, poprosili, żeby zarządzał tym domem. Nie wiem jak to długo trwało, ale potem ojciec usłyszał, że są transporty i mogłybyśmy się wydostać. Kazał mojej siostrze i mnie odjechać.KM-M: Tak to byście wszyscy pojechali, tylko że mama...KK: Gdyby mamusia nie była chora.KM-M: Czyli to nie było tak, że Siostra była przez jakiś czas w domu dziecka?KK: Ja tam byłam jakieś kilka dni, bardzo krótki czas. Ale to było zaraz obok, tam gdzie rodzice. KM-M: Jak rodzice coś zdobywali do jedzenia?KK: Tam mieszkałam, bo było trochę lepsze jedzenie. Tam były paczki z Ameryki, przysyłali, konserwy i różne takie rzeczy, więc dlatego mnie tam rodzice oddali. Bo nie byłam sierotą wtedy. To było dla sierot polskich, ale przyjęli mnie. Tatuś tam zawiadował i wiedział, że tam podjem sobie lepiej, niż rodzice mi mogli dać.KM-M: A Zosia, siostra Siostry?KK: Ona pracowała, zdaje się, w tym sierocińcu, przez jakiś czas. Czy gdzieś tam pracowała. Najpierw na kołchozie pracowała przy tych plantacjach, a w Turkiestanie co ona robiła? Aha, ona pracowała przy pakowaniu tej bawełny. Do takich worków dużych trzeba było ją wpychać. To była trudna praca, bo ta bawełna była ostra, można było poharatać sobie ręce. Trzeba było mieć też przy tym dużo siły, bo trzeba było wepchnąć jak najwięcej bawełny. Bo oni potem ważyli to i waga musiała być jakaś tam. Jak było za mało, to trzeba było otwierać te worki i wepchnąć więcej. To była trudna praca dla takiej młodej dziewczyny, która nie była przyzwyczajona do takiej pracy. Ale to było łatwiejsze niż ścinanie drzew.KM-M: No właśnie. Byłyście tam już takie wycieńczone i wychudzone, w tym okresie?KK: Tak. Byłyśmy już prawie dwa lata w tym. Z początku to były jeszcze jakieś rezerwy z Polski. Mamusia zawsze nas dobrze odżywiała, to byliśmy dobrze jeszcze odżywieni. A potem człowiek był więcej wyczerpany i wtedy choroby się zaczęły, nie mieliśmy odporności.KM-M: A ten tyfus pamięta Siostra, jak go przechodziła?KK: O, pamiętam. Ja przechodziłam najlżej ze wszystkich. Moja siostra i tatuś najpierw. Ona pierwsza zdaje się była. Majaczyła i prawie że nie umarła. Ona bardzo ciężko to przechodziła. Jeszcze pamiętam, tak się modliłam, żeby nie umarła. Po niej tatuś dostał, bo wszyscy byliśmy w tym samym miejscu i spaliśmy razem. Zaraźliwe. Ja dostałam potem, ale ja dostałam dosyć lekko. Bo inaczej by mnie wykończyło na pewno. I potem mamusia dostała i już nigdy z tego nie wyszła.KM-M: Ale ktoś wam wtedy pomagał? Jak sobie mogliście radzić?KK.: Ani nie było lekarzy, ani nic. Można było trochę kwaśnego mleka, albo maślanki dostać, bo to na gorączkę. Nie było żadnych lekarstw, nic. Może tam czasem ktoś trochę aspiryny nam dał, a tak to nie. Lekarzy tam nie było, nic.KM-M: Ale ktoś wam w ogóle pomagał? Jacyś jeszcze Polacy tam byli?KK: No, tam mało było Polaków.KM-M: A jak mogliście to przeżyć, w tych chorobach, w tym wszystkim tacy osamotnieni?KK: No, jakoś. Ci Uzbecy byli dobrzy ludzie, ci Kazacy też. Podzielili się z nami czasem. Pomagali czasem. Mieli te duże plantacje czerwonych buraków, marchew była. To był kołchoz, to należało do rządu, to czasem kilka marchewek nam podrzucili, albo buraków. Nikt o tym nie wiedział niby. Kiedyś ja tam szłam sobie, wyrwałam buraka, to jakiś tam mi pogroził i powiedział, że to należy rządu, do sowieckiej unii. Nie wolno kraść. Ja mówię, że to nie jest kradzież, jak człowiek głoduje, jak tam coś, żeby się utrzymać przy życiu. Nawet katolicki kościół to uczy. Ale on nie był katolikiem, więc mu nie mogłam wytłumaczyć. Ale potem wiedział, że myśmy głodowali, więc tylko pogroził, ale machnął ręką.KM-M: Ale to był taki okres chyba, że tak duchowo też trochę podupadliście?KK: Tak. Brakowało nam księży. Dopiero w Turkiestanie pierwsza msza była. Jakiś ksiądz z łagrów wrócił i po prawie dwóch latach była ta pierwsza msza święta. Nigdy tej pierwszej mszy nie zapomnę, bo ludzie płakali po prostu. Pierwsza msza świeta, komunia świeta, po dwóch latach. Mój tatuś służył do tej mszy świętej, też łzy mu lały się ciurkiem. Wtedy człowiek dopiero sobie uprzytomnił, czym jest nasza wiara. Bo to nas podtrzymywało. I czym jest msza święta, czym są sakramenty. Od tego czasu msza święta była zawsze bardzo drogocenna dla mnie. Także jak pracowałam ja nigdy nie opuściłam ani jednego dnia, zawsze byłam na mszy świętej. Chociaż ode mnie było dość daleko, ale ja zawsze starałam się być. Nie pamiętam, jak byłam w Kapsztadzie, czy ja jednego dnia opuściłam mszę świętą… Nawet jak lało jak z cebra. Tylko raz, jak była ulewa, to tam w zimie są bardzo takie… Teraz podobna czasem pogoda jak była, to mi przypomniała Kapsztad trochę… Ale tam tak lało, jak z cebra… to włożyłam te gumowe buty, gumowy płaszcz i szłam na mszę świętą. Kaptur, parasol. Prawie nigdy nie opuściłam mszy świętej i myślę, że dlatego Pan Bóg dał mi to powołanie. Wtedy jeszcze nie wiedziałam, że zostanę zakonnicą, ale dla mnie msza święta była... Jak człowiek nie miał tego przez dwa lata, to doceniał to. I potem moje koleżanki, te siostry, które mnie uczyły, mówiły, one też miały klasztory w tym Kapsztadzie i były na mszy świetej i widziały mnie, i znały mnie, i mówiły: Christine, my cię tak podziwiamy. Codziennie na mszy świętej. Ja mówię: Siostry, gdybyście były bez mszy świętej przez dwa lata, bez sakramentów, to byście wiedziały, co to jest. Dla mnie to jest po prostu potrzeba. To nie to, że jestem strasznie cnotliwa, ale po prostu mi było trzeba tego wsparcia.KM-M: Pamięta Siostra taki oficjalny koniec wojny? Ten dzień, pamięta Siostra, jak się wojna skończyła? W maju 1945?KK: Gdzie ja byłam wtedy... zaraz…KM-M: Właściwie dla Siostry wojna skończyła się wcześniej, prawda?KK: No tak, w RPA, jak żeśmy przyjechali, to jeszcze wojna była. Aha, ja już byłam w tej szkole klasztornej. V-Day to się nazywało, Victory Day. Przez radio Churchill przemawiał, że jest koniec wojny. Słuchaliśmy Churchilla po angielsku, znałam już język angielski bardzo dobrze. I z całą szkołą poszliśmy... V-Day to nazywają, Anglicy lubią skracać wszystko. V-Day, Victory Day. To było przed watykańskim soborem, kiedy protestanci i katolicy nigdy nie mogli być razem. Nie wolno nam było razem się modlić. Mnie to szokowało. Nawet „Ojcze nasz” nie wolno było razem odmawiać. Oni chyba tam dodają coś, czego my nie mamy. My dodajemy potem we mszy świętej. Ich wersja „Ojcze nasz” jest trochę inna od naszej. [recytuje fragment „Ojcze nasz” po angielsku i polsku, opowiada o różnicy w modlitwie].<span style="white-space:pre">	</span>(11; 00:30:00)KK: Muszę pani powiedzieć, jak ja tu przyjechałam i daleki krewny naszej matki... On właściwie jest mężem jakiejś jej kuzynki. I on był komunistą przed upadkiem komuny, należał do partii, wysokim urzędnikiem był. I on nigdy nie wierzył w te wszystkie wysyłki, wyprany mózg miał. Że to nie była prawda. I on nie chciał temu wierzyć. Nasza matka opowiadała mu o mnie, jak przyjechałam, że ja to przeżywałam sama. I on nie chciał wierzyć. Więc ona i jej siostra mówiły mi: Słuchaj, my chcemy, żebyś ty z nim porozmawiała. Jak usłyszy od ciebie, to może uwierzy. Więc on przyjechał. Z początku taki był nieufny. Zdaje się, nie był praktykujący jeszcze, potem wrócił do Kościoła. Mówiły: Może to twoja opowieść. Ale wtedy jeszcze nie chodził do kościoła, do sakramentów, ale już nie należał do komunistycznej partii. Nasza matka powiedziała mu, kim ja jestem i zostawiła nas samych. I on mówi: No niech mi siostra opowie, jak to było. Więc mu opowiedziałam tak, jak Pani opowiedziałam. I on słuchał. Im dłużej słuchał, to tak twarz mu się wydłużyła. Potem w końcu miał łzy w oczach. Mówi: Ja nie wiedziałem. Ja wierzę siostrze, ale nam mówiono, że to nie była prawda, że to było zmyślone. A przynajmniej, że to było przesadzone. Ja nie wiem, czy to miało z tym coś do czynienia, ale potem słyszałam, że on powrócił do sakramentów i do mszy, ża zaczął chodzić do kościoła.KM-M: Jakie przesłanie z tego życia płynące chciałaby Siostra przekazać?KK: Chciałabym powiedzieć, że człowiek może przejść przez wiele rzeczy. Myślę, że przeżywa się rzeczy lepiej, jeżeli się nie rozgorycza. Jeżeli przyjmie się to jako wolę Bożą. Widzi się gdzie była wina i tak dalej, ale ci ludzie nie wiedzieli co robili, często. Mi mówili: Czy ty nie masz żadnej nienawiści do tych komunistów? Ja mówię: Nie. Oni byli tak wychowani i dla nich to było normalne życie. Ja znałam komunistów, których rodzice byli wysłani. No i partia wiedziała lepiej. Musieli coś zrobić, jeżeli byli zesłani na Sybir. Co wyście zrobili? Musieliście coś zrobić. Nie wysłaliby was na Sybir, gdybyście niczego nie zrobili, bo komuniści przecież nie każą nikogo bez podstawy. Myśmy mówili: Niczego żeśmy nie zrobili. Po prostu wywieźli nas.<span style="white-space:pre">	</span>. Właściwie co to było? Żeby zniszczyć polski naród. Oni by w to nie wierzyli. Dlaczego my byśmy chcieli Polaczków wytracić? Zwykli Rosjanie nas bardzo lubili, nie mieli do nas żadnej nienawiści. Ja nie spotkałam właściwie nigdy nienawiści osobiście. Mówili: Wy Polaczki zawsze się buntujecie, zawsze wam to gorzej. Jak się podporządkujecie, nie musielibyście tyle cierpieć. Ja mówię: - Polacy się zawsze buntują, bo my lubimy wolność. A wy jesteście do tego przyzwyczajeni, bo przecież w waszej historii zawsze byliście pod kimś. Carzy zawsze wami rządzili ręką taką, pięścią. Byliście pod Tatarami, byliście pod Mongołami i tak dalej. To jest wasza historia. A my zawsze walczyliśmy o wolność. To inna mentalność.KM-M: Po tych wszystkich kolejach losu uważa się Siostra za szczęśliwego człowieka?KK: Tak, tak. Nie mogę powiedzieć, że moje życie było nieszczęśliwe. Formowało mój charakter i to było wszystko w Bożym planie. Nie byłabym, kim jestem. Może bym nie miała swojego powołania, gdybym nie przeszła przez to wszystko. Pan Bóg zabrał mi rodziców, matkę wcześniej. Ojca też prawie straciłam, bo ja już go nigdy nie widziałam, chociaż umarł już jak byłam dorosła, ale nigdy go nie widziałam.No to też coś w tym było, pan Bóg miał jakiś cel, jakiś plan. I tatuś też tak przyjął to wszystko. Bardzo mi go brakowało, że mnie nigdy już nie zobaczył, ale mówił: Jesteś szczęśliwa i ja jestem szczęśliwy, że ty jesteś szczęśliwa. Trzeba wszystko widzieć nie tylko z punktu widzenia tego życia, ale z całej wieczności. Wielu świętych potem mówiło, jak się patrzyło, wiele wycierpieli, że „my byśmy nigdy...”. Święta Tereska, która wiele wycierpiała, mówiła przy końcu życia: Ggdyby miała swoje życie żyć od początku znowu, wybrałabym to, co Pan Bóg dla mnie wybrał. Było moim powołaniem… Jak się człowiek buntuje, to tylko sobie pogarsza wszystko. Rodzice się nigdy nie buntowali, przyjęli to jako wola Boża i że Pan Bóg się nami zaopiekuje. I tak się stało. Mamusia umarła, ale też na pewno poszła do nieba, bo odbyła swój czyściec na ziemi.<span style="white-space:pre">	</span>Więc tak to jest, ja bym się nie zamieniła. Ja widziałam w RPA dziewczęta z zamożnych rodzin. Niedużo tam cierpiały. No, może niektóre, bo były też z rozwiedzionych rodziców, miały problemy w rodzinach. Ale niektóre były, że miały normalne rodziny. Byłam z dziewczętami, które pochodziły z bardzo zamożnych rodzin. Miały wszystko, czego chciały, a nie zawsze były szczęśliwe. Jedna mi kiedyś powiedziała, jak zaprzyjaźniła się ze mną: Wiesz, ja tobie zazdroszczę twojej pogody. Miałaś takie ciężkie życie w porównaniu z moim, a jednak ty jesteś zawsze pogodna, a ja jestem często przygnębiona. To też zależy od usposobienia. Ja zawsze miałam takie. Po mamusi odziedziczyłam moje usposobienie, takie pogodne. Zawsze się widziało najlepszą stronę. Zamiast patrzeć na najczarniejsza stronę danej sytuacji, patrzyło się na jaśniejszą stronę. To potem jest całe życie zupełnie takie inne.<span style="white-space:pre">	</span>Ja zawsze wszystkim się interesowałam, nie miałam czasu się nad sobą użalać. Mogłam wyrosnąć na takie dziecko zupełnie zamknięte w sobie, bo byłam taka chorowita, jak byłam dzieckiem. Naturalnie mamusia może więcej się mną zajmowała niż moją siostrą. Czasem moja siostra miała do niej oto pretensję, że zawsze Krysia, Krysia. Ale ona nie miała tych chorób, które ja miałam. Była o dziesięć lat starsza i często jej w domu nie było, bo była u urszulanek, potem na uniwersytecie w Krakowie. Mamusia mówiła jej: Słuchaj, ona się dużo wycierpiała, czego ty nie wycierpiałaś, bo ty byłaś zdrowa. <span style="white-space:pre">	</span>Pan Bóg dla każdego przygotowuje jego drogę i to jest najlepsza droga dla mnie. <div></div>
    </section>
</article>