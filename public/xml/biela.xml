<?xml version='1.0'?>
<article>
    <section>
        <time>0</time><span style="font-weight: bold;">Jarosław Pałka: Jak by pani mogła się przedstawić.</span> Juta Biela: Nazywam się Juta Biela. <span style="font-weight: bold;">Kiedy się pani urodziła?</span> 4 września 1941 rok w Opolu. <span style="font-weight: bold;">Proszę opowiedzieć o najwcześniejszych wspomnieniach swoich.</span> Mieszkaliśmy w Opolu, a potem zbombardowali mieszkanie, no i przyszliśmy tu, do dziadków. To byli rodzice ze strony ojca. Tu byłam cały czas. Chodziłam tu do szkoły, a zaraz po wojnie rodzice, znaczy się opiekunowie, rodzice, nie posyłali dzieci do szkoły, bo a nuż jeszcze się zmieni, no i to do polskiej szkoły nikogo nie wysyłali. Tak że pan Szczepański – dyrektor szkoły czy kierownik – to on chodził od domu do domu i pytał o dzieci. No to ciocia moja powiedziała, że wysoka jestem, ale mam dopiero sześć lat. No ale to powiedział: – Nic nie szkodzi. Bo ja nie znałam ani słowa po polsku. No i to byłam w szkole. Mówił, że gdybym się jeszcze nie nadawała, to byliby mnie przesunęli, bo to ze względu na wiek. Ale po pół roku wszystko się unormowało i chodziłam do szkoły cały czas tu, w Chrzelicach.
    </section>
    <section>
        <time>90</time>No a potem chciałam iść do szkoły za przedszkolankę do Prudnika, no ale mnie nie przyjęli ze względu na młody wiek i było bardzo dużo chętnych. Tak że… No i zostałam w domu, bo myśmy mieli pole – 46 arów – no i to z tatem gospodarowaliśmy. Potem zaczęłam chodzić do pracy do Łącznika, do zakładu dziewiarskiego, no i tam pracowałam, aż w końcu zdrowie nie pozwoliło i musiałam iść na rentę ze względu na chorobę stawów. <span style="font-weight: bold;">I teraz pani tutaj sama mieszka?</span> Sama mieszkam. Córka wyjechała z mężem i dziećmi na zachód, no i ja mieszkam tu sama. Mieszkają w Niemczech, ja mieszkam tu sama. Ale odwiedzają mnie kilka razy w roku, no i jakoś to życie musi się toczyć dalej. <span style="font-weight: bold;">To ja chciałbym, żeby mi pani jeszcze opowiedziała o swoich najwcześniejszych wspomnieniach. Te wspomnienia to są tutaj stąd, z Chrzelic czy jeszcze z Opola?</span> Nie, tego już nie pamiętam. No bo 1941 rok się urodziłam, a półtora roku później urodziła się siostra i moja mama zmarła. Tak że potem przyszliśmy tu, do dziadków, bo tam tato musiał iść do wojska, bo pracował u Siemensa.
    </section>
    <section>
        <time>185</time>I tatę po ośmiu miesiącach reklamowała firma, no bo te telefony ostatecznie ktoś musiał naprawiać. No i to tato dał nas tu, no bo gdzie. No i to byłam… Także z tego, że w Opolu mieszkaliśmy, to ja nie pamiętam nic – to już byłam za mała jeszcze do tego. No a później to pamiętam, jak wojna była, jak bombardowali. Na naszym domu nie było ani jednej dachówki. Dookoła domu – bo myśmy mieli kiedyś taki żywopłot, takie tuje wysokie – 5 bomb spadło, tak że u nas nie było ani jednej dachówki. No a taty oczywiście nie było, to byłam tylko z babcią, dziadkiem i moją ciocią. No i potem musieliśmy z domu wyjechać, to gdzieś tu do Jamki musieliśmy jechać. I pamiętam, że krowami… bo to kiedyś pracowało się krowami… jechaliśmy. Jak my przyjechali potem do domu po kilku dniach, to pamiętam, że to mieszkanie wyglądało strasznie, wyszabrowane, dużo się pogubiło. No ale jakoś dziadkowie posprzątali i dalej żeśmy żyli. <span style="font-weight: bold;">To był tutaj dom? </span>To był ten dom, tak. <span style="font-weight: bold;">I on był tak dokładnie taki sam jak teraz? Czy był mniejszy? </span>Nie, nie, dokładnie taki jak teraz był.
    </section>
    <section>
        <time>286</time>Potem – ja mówiłam już – Ruscy byli. To już był ten… ruski oficer tu mieszkał u nas, ale nie mieszkał długo. Pamiętam, że tu gdzieś było całe stado krów i on się tym opiekował. No a potem poszli wszyscy. Tylko wiem, że… jaki czort tego… te młodsze panny to uciekały przez okna i gdzieś tam się chowały. No jak Ruscy nie? Bo wojna robi z ludzi, jak to się mówi – niedobrych ludzi. No ale tak to bombardowali – tam u Locha i tam gdzieś u Uliczki, to tam zastrzelili tych starszych ludzi. No ale tak to potem było… <span style="font-weight: bold;">To mieszkaliście tutaj z dziadkami?</span><span style="font-weight: bold;"> </span>Tak. Bo to byli budowniczy tego domu – dziadkowie – rodzice mojego ojca. A rodzice mojej mamy mieszkali w Żorach. Dziadek zmarł, tam mieli browar, babcia to sprzedała i wyjechała do swojej siostry do Bawarii i tam potem mieszkała. Tak że ja tej babci ze strony mamy już nigdy nie widziałam, no bo był taki czas, że nie wolno było wyjeżdżać. Albo w ogóle odwiedzać kogokolwiek. <span style="font-weight: bold;">Pani miała siostrę? Czy jeszcze inne rodzeństwo? </span>Ja miałam tylko siostrę. No bo mama zmarła, jak siostra się urodziła. Tak że to tylko siostrę miałam.
    </section>
    <section>
        <time>395</time><span style="font-weight: bold;">I miałyście z siostrą jakiś oddzielny pokój? Tutaj mieszkałyście, tak? Czy…?</span> Nie. Bo tu, w tym, gdzie teraz jesteśmy, to był taki pokój gospodarczy. A tzw. kuchnia to była, jak się wchodzi do korytarza tam, na prosto. Były jeszcze potem dwa pokoje na dole i dwa pokoje na górze. Jeden miała ciocia, drugi miał tato, no a na dole to spałyśmy z siostrą. <span style="font-weight: bold;">To tato też razem tutaj z wami przyjechał?</span> Tak, tato w 1946 do domu przyszedł, no i to z nami był. Tato się ożenił drugi raz, jak miałam 10 lat. Ale to już nikt nie żyje. Tato nie żyje, ciocia – wszyscy już poumierali. <span style="font-weight: bold;">Tato, jak wrócił, to tutaj pracował?</span> Tak. Tato na gospodarce pracował. Mimo że miał swój zawód, bo był tym – słaboprądowiec telefoniczny – ale już nie chciał do pracy iść, tylko że był tu gospodarował. <span style="font-weight: bold;">Proszę mi powiedzieć, jak ten front szedł, to pamięta pani, że tutaj bomby spadały, tak? </span>Tak, to ja pamiętam. To siedzieliśmy w piwnicy. Taty nie było, to u nas był – to niemieccy tak postanowili, że u nas był taki pan z Ukrainy, Fiodor. Ja jeszcze dzisiaj sobie przypominam tego gościa.
    </section>
    <section>
        <time>486</time>No i pracował z dziadkiem na polu, no bo ostatecznie ludność musiała jeść. No i tyle a tyle musieli oddać, no bo ludność w mieście i wszędzie… musieli jeść, tak że to ten pomagał dziadkowi. Ale po pewnym czasie wiem, że się żegnał z nami – bo to było odgórnie, zdecydowano, że on musi opuścić nas, no i to musiał iść ten chłopak – no i obiecał cioci mojej, że jak szczęśliwie dotrze do domu, to na pewno napisze. I wziął sobie adres, ale nigdy nie napisał. No i ciocia zawsze się zastanawiała, że ten biedny na pewno nie żyje. <span style="font-weight: bold;">Ten Fiodor był tutaj jeszcze w czasie wojny? Jak jeszcze Niemcy…</span> Tak, tak, w czasie wojny tu był. Bo gdyby nie to, to nie musiałby pracować na roli z dziadkiem. <span style="font-weight: bold;">A pamięta go pani? </span>Tak, pamiętam. Był wysoki, szczupły, ciemny, miał kręcone włosy. No i był bardzo pracowity, i taki uprzejmy był. Zawsze z nami się bawił, tak że tak to pamiętam. No i wiem, że jeszcze jak odchodził, on znał język polski. No i tu te tereny to zazwyczaj były takie tereny – raz była Polska, raz były Niemcy. Tak że wszyscy umieli, no nie tak, powiedzmy, ten literacki język polski, ale tą gwarę.
    </section>
    <section>
        <time>583</time>No i jeszcze dzisiaj go słyszę jak mówił, że on naprawdę się u nas dobrze czuł – no bo było przekazane czy taki rozkaz był, że ci nie mieli jeść z nami przy stole. Ale dziadek i babcia powiedzieli – <span style="font-style: italic;">Jak to? To jest przecież głupstwo, ten pan pracuje, jest uczciwy.</span> No to zawsze, wiem, że z nami siedział przy stole. No i potem ten pan musiał iść. Jak już mówiłam, nigdy nie napisał. No ciocia zawsze twierdziła i babcia, że na pewno nie przeżył. No bo to stąd na Ukrainę to jest jednak kawał drogi. No ale jak… czy oni gdzieś musieli… Bo tak było ich więcej takich chłopaków w wiosce, czy oni gdzieś tam zbiorowo potem się mieli wydostać stąd, to tego ja już nie wiem. <span style="font-weight: bold;">To pamięta pani, że w innych gospodarstwach też byli? </span>Tak, też byli. Ale ja byłam za młoda, żeby się wszystkim tym interesować. Gdyby to było dzisiaj, a babcia żyłaby, to ja bym dokładnie wszystko wiedziała. Bo z biegiem czasu człowiek zmienia zainteresowania, no i to na pewno bym wiedziała. Ale tego już nie pamiętam u tych innych o tych innych gościach.
    </section>
    <section>
        <time>668</time><span style="font-weight: bold;">Proszę mi jeszcze powiedzieć… mówiła pani, że w domu nie mówiono po… Po niemiecku wszyscy mówili.</span> Wszyscy mówiliśmy po niemiecku, bo po polsku, tato mówił: – Zawsze się nauczycie. I wiem dokładnie, że ówczesny wójt, no i sołtys czy ktoś chodzili po domach i podsłuchiwali pod oknami, ale czy to też robili w Chrzelicach, tego ja panu nie powiem, ale robili to w Łączniku. U takich ludzi, gdzie oni przed wojną mieli sklepy. No i to oni nałożyli potem na tych ludzi ogromne podatki i chcieli im coś tam po prostu wywinąć, że mówili po niemiecku. Tak że ludzie bali się mówić po niemiecku, no ale tato zawsze uważał, że trzeba znać dwa języki, i jestem za to mu bardzo wdzięczna. No bo po prostu sprzedać się nie pozwolę po niemiecku. <span style="font-weight: bold;">A dziadkowie też potrafili po polsku? Mówiła pani, że ciocia… </span>Tak, oczywiście, wszyscy umieli. Ciocia kończyła nawet siódmą klasę – no bo to kiedyś było tylko siedem klas – ciocia kończyła tu, w Chrzelicach, siódmą klasę po polsku. Bo to było takie, no raz polskie, raz niemieckie, tak że to wszyscy potrafili po polsku. Oczywiście gwarą, ale można się porozumieć.
    </section>
    <section>
        <time>759</time><span style="font-weight: bold;">Proszę mi jeszcze powiedzieć, jak pani mówiła, że ten front szedł, jak te bomby wpadały, to wy chowaliście się gdzieś? </span>Tak, w piwnicy. Chowaliśmy się w piwnicy i to zawsze ten chłopak, ten Fiodor, był z nami. To siedzieliśmy tak wszyscy: – <span style="font-style: italic;">Jej, znowu spadła bomba.</span> Jak były naloty, to już zawsze oczywiście syreny wyły, to trzeba się było schować. <span style="font-weight: bold;">A często były naloty?</span> Tego ja panu już nie powiem, to ja nie wiem. No były, ale to już nie wiem… Były jeszcze zawsze na podwórku takie z tej alufolii takie pasemka, bo to jak w nocy to z samolotów zrzucali, to się paliło, żeby wiedzieli gdzie. To ja pamiętam, myśmy jak dzieci, to zawsze zbierałyśmy to potem. <span style="font-weight: bold;">A też widziała pani, jak te samoloty lecą? </span>No nie, to jak były syreny, to zaraz my wszyscy uciekali do piwnicy. No a ja dzisiaj jeszcze tak się zastanawiam, co to miała za sens ta piwnica. Gdyby naprawdę bomba spadła na dom, no to jak by się potem wydostać, gdyby było pełno gruzu w piwnicy, z tego, gdzie się wychodziło. No ale tak było kazane, to my jak dzieci, to myśmy zawsze tam były.
    </section>
    <section>
        <time>843</time><span style="font-weight: bold;">A w tej piwnicy to rodzina wasza się chowała?</span> Tak, tak. Tylko rodzina. No bo, szczerze mówiąc, tu w każdym domu jest piwnica, tak że inni ludzie na pewno tak samo robili. <span style="font-weight: bold;">A pamięta pani, jak pierwszy raz tutaj weszły wojska rosyjskie, radzieckie?</span> No tego ja panu nie powiem. Ja byłam za mała, żeby to wszystko pamiętać. No a może oni przyszli o, drogą taką… no do wioski, a tu, tak, na tych uboczach… tak że to nie pamiętam. Byli potem, widziałam tych Ruskich, ale to tak pieszo wszyscy byli. Takie pojazdy jakieś tam, tego to ja nie widziałam. Tylko wiem, że w środku wsi, tam koło pani Rozpleszczowej, tam gdzie jest knajpa, tam stał długi czas czołg. To my jak dzieci, to wszyscy w tym czołgu byliśmy, ale potem przyjechali i ten czołg porozcinali i… <span style="font-weight: bold;">To był zniszczony czołg?</span> Tak, tak. To jakiś… już potem się nie nadawał do… No w każdym razie normalnie stał. Ale co tam w środku było popsute, tego już panu nie powiem. Tylko porozcinali, powyciągali i nie ma. Mógł stać do dzisiaj, ale to na pewno byłby rozszachrowany do końca. <span style="font-weight: bold;">Ale pamięta pani, czy to był czołg rosyjski czy niemiecki? </span>Tego już panu nie powiem, tego nie wiem.
    </section>
    <section>
        <time>942</time><span style="font-weight: bold;">Proszę mi powiedzieć o waszym gospodarstwie.</span> Cztery czterdzieści ileś arów, już mówiłam. No i to były 4 krowy, świnki, owca była, były kury, gęsi. No i tak się pracowało. No i oczywiście były obowiązkowe odstawy zboża, mleka, żywca. No i to trzeba było gospodarować, żeby wszystko to, co trzeba było oddać, żeby było oddane, no i przede wszystkim żebyśmy mieli co jeść przez cały rok. Tak że trzeba było pracować. <span style="font-weight: bold;">Ale gdy pani była małym dzieckiem, to też musiała pani trochę pracować, pomagać? </span>No w miarę możliwości, na tyle, ile się miało siły, to trzeba było się włączać do roboty. Gęsi paść, o kury się troszczyć. Ale te inne takie roboty to robił tato, ciocia, także oni to robili. No ale potem, jak już się dorosło, to na pole trzeba było jeździć, wszystko trzeba było robić – pomagać. <span style="font-weight: bold;">To, proszę mi powiedzieć jeszcze, tutaj jak duża była ta wieś? Czy ona była tak duża, jak teraz jest? Czy po wojnie zaraz… jak pani pamięta?</span> To było tak, jak teraz jest, tylko było może kilka domów więcej, bo tu niedaleko też się spalił dom, no i kilka się teraz pobudowało. Ale tak ta wioska była taka, jak jest.
    </section>
    <section>
        <time>1045</time><span style="font-weight: bold;">To ile ona wtedy liczyła, myśli pani?</span> No ja wiem, że to było 173 numery, a teraz jest 175 czy ileś tam. Tak że to tyle domów było. <span style="font-weight: bold;">W wiosce był też sklep?</span> Były trzy sklepy. Był u pana Lisonia, pani Rozpleszczowej, że teraz też będzie, i był u Botty, ale tam… No to potem… Tak że to sklepy były. <span style="font-weight: bold;">Tam kupowaliście, tak? Co? </span>Wszystko, co trzeba było, to się kupowało w sklepie. No mimo że tam masło i takie rzeczy to się miało swoje, no ale zawsze coś trzeba było dokupić. <span style="font-weight: bold;">Sama pani chodziła do sklepu? </span>Nie, tego… to ja już chodziłam z ciocią. To ja byłam jeszcze za mała, żeby samej iść. A po wojnie to potem te sklepy… to jeszcze u pani Lisoń był sklep, a ten był własnością GS-u, ale tamte sklepy to pozamykali. Bo tam to już nie miało racji bytu, tamte sklepy. <span style="font-weight: bold;">A kościół był?</span> Nie, w Łączniku był. Pod kościół należymy do parafii Łącznik, to jest do tej pory tak. Z tym że w Mokrej był kościół, no i teraz zrobiliśmy własnymi siłami taką kaplicę tu, w Chrzelicach. No i w Pogórzu wybudowali nowy kościół, no i w Mosznej. Tam, gdzie ten zamek jest, ale to już teraz niedawno tak…to kilka lat.
    </section>
    <section>
        <time>1149</time><span style="font-weight: bold;">To jak pani była mała, to... </span>Chodziliśmy do Łącznika. Wszyscy do Łącznika chodzili. <span style="font-weight: bold;">Ile to kilometrów do kościoła?</span> No to tak 2,5 kilometra. Tak że wszyscy tam chodzili. <span style="font-weight: bold;">Co tydzień w niedzielę?</span> Co tydzień w niedzielę się chodziło. No a u nas to jest taki zwyczaj, że daje się za zmarłych przodków na mszę, ale to tak, ile kto może i ile kto chce. No i to czasem trzeba było iść i na co dzień, żeby tak po prostu uczestniczyć w tym. <span style="font-weight: bold;">Pani lubiła chodzić do kościoła? </span>Lubię chodzić jeszcze do dzisiaj. Bo ja uważam, że każdy może i powinien coś mieć – jak to się mówi – czegoś się trzeba trzymać, no i można być dobrym na kilka sposobów, ale kościół to ja uważam, że to jest dobra rzecz. Bo oni nie każą być złym, każą być dobrym. Tak że ja to… Ale to już jest indywidualna sprawa, więc każdy może robić, jak uważa.<span style="font-weight: bold;"> Wtedy, jak była pani mała, to też pamięta, że chodziła, tak? </span>Tak. Chodziliśmy do kościoła co niedzielę. Bo w tej chwili bardzo dużo ludzi wyjechało. Znaczy się nie tylko z Chrzelic, ale z tych wszystkich wiosek, które należą do naszej parafii.
    </section>
    <section>
        <time>1250</time>Tak że teraz jest mniej ludzi w kościele, ale kiedyś było bardzo dużo, tak że my jako dzieciaki musieli stać. Bo nie było miejsca w ławkach, ale było się młodym i wszystko się wytrzymało. <span style="font-weight: bold;">Pamięta pani jakieś kościelne uroczystości czy odpust na przykład?</span> Tak, tak, to w odpust to zawsze była uroczysta suma. No i były uroczyste nieszpory, no a przede wszystkim nam, jako młodym takim, o jeszcze, to… były te kramy, które tam stały. Zawsze rodzice musieli dawać pieniążki, żeby… kupowało się byle co, to za jakiś czas się popsuło i się wyrzucało, no ale to było kupione na odpuście. No i przede wszystkim były karuzele, to jest ważne, było ważne. <span style="font-weight: bold;">Karuzele przyjeżdżały, tak?</span> Tak, tak, to przyjeżdżali. No to dzisiaj widzę, bo tam będą 13., 14., 15. Dni Chrzelic, to widziałam dziś, jak byłam w sklepie, że tam na boisku już tam znowu coś tam przygotowują. Jakieś karuzele już tam dzisiaj stoją, tak że wszyscy po prostu chcą zarobić. <span style="font-weight: bold;">A proszę mi powiedzieć, proboszcz w kościele czy był w czasie wojny, czy pamięta pani, czy…?</span> Tak, był ksiądz Bernard Żodeczko się nazywał, z jego mamą i siostrą tu mieszkał.
    </section>
    <section>
        <time>1349</time>No i potem wyjechali do Niemiec i był ksiądz Grajpel, ten też po kilku latach wyjechał. Potem był ten nasz – Manfred Słaboń. Już jest ponad 25 lat u nas. <span style="font-weight: bold;">Tamci księża to byli stąd? </span>Ten ksiądz Grajpel był ze Strzelec Opolskich, a ten Żodeczko Bernard, ja nie pamiętam, skąd był, tego nie wiem. Ale to on tu też był kupę lat. <span style="font-weight: bold;">A ten ksiądz jest teraz też z tych okolic? </span>Gdzieś tu, nie wiem. Ale w każdym razie z tych okolic. Z Sułkowa… no gdzieś tam, tam jest, tak że znaczy się Ślązak też. No ale dla mnie to jest bez różnicy, dla mnie to musi być ksiądz. A wikarego mamy też, przyjemny taki gość, ale skąd on jest, to ja panu teraz nie powiem. Są ludzie na pewno, którzy to wiedzą, ale mnie to raczej nie interesuje. Dla mnie on musi być księdzem przy ołtarzu, a poza tym to nic. <span style="font-weight: bold;">Proszę mi powiedzieć, tutaj ta społeczność w Chrzelicach… po wojnie, tak jak pani pamięta, to jest tak, że wszyscy ludzie raczej zostali tutaj czy?</span> Nie, jest dużo przyjezdnych. Na przykład tu, na naszej ulicy, to jest pan Jodłowski, pani Brzostowicz – także to są ludzie przyjezdni. Ale, szczerze mówiąc, sympatyczni ludzie.
    </section>
    <section>
        <time>1456</time>Bo ja zawsze uważam w ten sposób, jeżeli ktoś obcy się sprowadzi do wioski, to on powinien powiedzieć pierwszy "Dzień dobry", jak on się tu sprowadził. On się po prostu włącza do tej społeczności. A ci… Ale raczej tu wszyscy są tacy przyjemni ci ludzie, którzy się sprowadzili. Tak że ja osobiście nie mam nic do nich, bo zawsze, jakby coś, to są chętni do pomocy, tak że przyjemni ludzie. <span style="font-weight: bold;">Ale oni przyjechali z Kresów? Czy z Polski centralnej? </span>Tego ja panu nie powiem. Pan Jodłowski jest gdzieś z okolic chyba Nysy. Ale to ja uważam, że oni też skądeś przyjechali, no bo… ale tego ja panu nie powiem. A pani Brzostowicz to ja w ogóle nie wiem, skąd oni są, ale tak – mówię – przyjemni ludzie. <span style="font-weight: bold;">Ale też dużo rodzin zostało?</span> Tak. Na przykład, no Boże rodzina, to ja jestem sama teraz. Tu państwo Puchala, pani Chowaniec, pani Gruchmann, pani Kimel – to są ludzie, co tu zawsze byli. Pani Cholewa, pan Kimel – także to są wszyscy, którzy tu mieszkali, jak to się mówi z dziada pradziada.
    </section>
    <section>
        <time>1541</time><span style="font-weight: bold;">Proszę mi jeszcze opowiedzieć trochę o szkole. Jak pani pamięta, gdzie ta szkoła była? </span>Jak się jedzie do państwa Murlowskich, to po lewej stronie jest ta szkoła. Myśmy tam chodzili wszyscy do szkoły, a potem im się przypomniało, że tylko do szóstej klasy, a potem musiały dzieciaki do Łącznika do siódmej i ósmej. No i ta szkoła robiła się potem, jak to się mówi, ruiną. Ale Pan Murlowski i Mniejszość Niemiecka tam się zajęły tym budynkiem. No bo to po prostu… już tam wybijali okna. No i teraz jest po prostu zadbana ta szkoła i pan Murlowski tam urządza jakieś tam ju-jitsu czy coś tam prowadzi. Tak że jest to bardzo dobrze, że oni to zrobili, bo przynajmniej wygląda to porządnie i bardziej nie niszczeje. <span style="font-weight: bold;">Czyli przez jakiś czas nie było tam szkoły?</span> Nie, nie. Bo to oni później doszli do wniosku, że to jest za drogo. No i to wszystkie dzieciaki od pierwszej klasy autobusem wozili do Łącznika. No a to szkoła po prostu niszczała. Tam kiedyś było przedszkole i szkoła, no a to przedszkole zostało. Ale ta druga część, gdzie była szkoła, to po prostu się niszczyła.
    </section>
    <section>
        <time>1649</time>No i ze szkoły to ja mam dobre wspomnienia. Nauczyciele byli wszyscy mili, no i nie mogę nic złego powiedzieć, żeby było coś… Pamiętam dokładnie, była pani Łukaszów, ona umiała tak świetnie matematykę, że tylko pozazdrościć. Boże, jak ona to potrafiła! No i tak wszyscy nauczyciele byli bardzo mili. Bo była pani Wiencek, Wioncek była kierowniczką i ten jej mąż pracował w fabryce samolotów. Jak myśmy wychodzili z siódmej klasy, to urządziłyśmy takie pożegnalne jedzonko, no i ten pan przyjechał po swoją żonę i chłopaki chcieli dużo wiedzieć o tem. Ja jeszcze pamiętam, jak mówi: – <span style="font-style: italic;">No, dzieci, niestety, ale ja wam nic nie mogę powiedzieć, bo ja złożyłem przysięgę, że nie mogę nic powiedzieć.</span> To pamiętam, że tak było. No wspominam moją szkołę jak najlepiej. <span style="font-weight: bold;">Koleżanki i kolegów pamięta pani? </span>Tak. Tu pan Puchala chodził ze mną do szkoły, dwie siostry Hellfeier – to jedna już nie żyje. No i powychodziły za mąż i gdzieś tam się wyprowadziły, tak że to jest ich już mniej w wiosce. Jeszcze pan Różyczka jest, pani Wiertelarz – tak że to jeszcze kilku ich jest – pani Kołek, mieszka w Łączniku.
    </section>
    <section>
        <time>1754</time><span style="font-weight: bold;">W której ławce pani siedziała?</span> Ja zawsze siedziałam pod koniec. Bo ja byłam wysoka, to tamte dzieci byłyby nie widziały przeze mnie, ale mi to nie przeszkadzało. Bo ja uczyłam się, no to jak coś tam było, to nie trzeba było w oślej ławce siedzieć, tylko że i z tyłu mogłam odpowiadać Bo ja byłam taka wysoka, jak dzisiaj jestem, bo dzisiaj już jestem mała. Ale miałam metr osiemdziesiąt. To byłam wysoka, tak że ja z tyłu siedziałam. <span style="font-weight: bold;">A lubiła się pani uczyć? </span>Bardzo lubiałam. No i rozpaczałam, że wtenczas w szkole mnie nie przyjęli. A może to i trochę winy mojego taty, że on na następny rok się nie postarał, żeby… no ale. No bo ja wyszłam ze szkoły, mając 12 lat. Bo ja urodziłam się we wrześniu, no i wychodzi się w czerwcu, no to dopiero w czerwcu skończyłam 13 potem. No bo chodziło się tylko siedem lat, no i to sześć i siedem to jest 13. Może to był błąd, no ja wiem? <span style="font-weight: bold;">Ale to tato powiedział, że trzeba tutaj pracować?</span> No tak. Bo to była tania siła robocza, jak się było w domu, no ale trudno. Dzisiaj to bym sobie na to nie pozwoliła, ale wtenczas no to…
    </section>
    <section>
        <time>1841</time><span style="font-weight: bold;">Ale trochę rozpaczała pani?</span> Tak. No bo wie pan – ten poszedł do szkoły, ten, tamten, a ja musiałam być w domu. No ale życie nie zawsze tak się układa, jak by się chciało. <span style="font-weight: bold;">Proszę mi jeszcze powiedzieć – bo pani, jak poszła do szkoły, to nie mówiła po polsku, prawda? </span>Nie, nie. <span style="font-weight: bold;">I czy tam większość takich dzieci była?</span> No raczej nie. Wszyscy umieli gwarą, mówili gwarą. Raczej byłam takim… jedyna, która nie umiała. Ale to, jak mówiłam, po pół roku wszystko było OK. <span style="font-weight: bold;">Tak? Dawała sobie pani radę? </span>Tak, no bo tato po prostu wieczorami czy jak miał jakiś wolny czas, to usiadł ze mną, no i trzeba było się uczyć. Elementarz trzeba było umieć. I liczyć. Tak że to ja wszystko potem potrafiłam. No i potem, jak dalej, to już nikt mi nie powiedział, że pisze się „rz” tu albo tam – ja wiedziałam, gdzie to się pisze. Tak że ja się to nauczyłam od podstaw, no i to było dobrze. <span style="font-weight: bold;">A dzieci trochę nie naśmiewały się z pani?</span> Nie, nie. Bo ja byłam znana z tego, że zawsze mówiłam po niemiecku, tak że to się nikt nie pośmiewał ze mnie.
    </section>
    <section>
        <time>1936</time><span style="font-weight: bold;">I to były takie dzieci, które stąd były?</span> Wszystkie stąd. Bo wtenczas jeszcze nie było przyjezdnych, tak że wszyscy byli stąd. <span style="font-weight: bold;">I kiedy oni zaczęli przyjeżdżać tutaj?</span> No jak się zaczęły… wtenczas jak Willy Brandt to zrobił z rządem polskim, że mogą wyjeżdżać, no to wtedy zaczęli ludzie wyjeżdżać. Tak że od tej pory potem zaczęli tu różni ludzie przyjeżdżać. <span style="font-weight: bold;">Czyli nie tak, że od razu po wojnie? </span>Nie, nie. To ja nie pamiętam, żeby kto… Był podczas, zaraz chyba tu po wojnie byli… Myśmy mieli tu osadników, takie państwo Maślanka byli tu, potem jakiś sołtys był – pan Brandys, ale ci potem, po jakimś czasie, po prostu wyjechali stąd. Nie wiem, czy to był rozkaz z góry czy to była ich własna decyzja, tego ja panu nie powiem, bo nie wiem. <span style="font-weight: bold;">Proszę mi powiedzieć, jak do pracy pani w wieku 12 lat musiała tutaj pójść, znaczy w domu pracowała pani, to jakie pani obowiązki miała przede wszystkim?</span> No wszystko to, co się robi w gospodarstwie. Rano wstać, szybko ubierać i do obory.
    </section>
    <section>
        <time>2022</time>Doić, świnkom dać jeść, no i potem robiło się śniadanie, no i potem trzeba było, jak tato jechał sam na pole, no to trzeba było z nim jechać – jak to wszędzie na gospodarce. Tak że myśmy się niczym nie wyróżniali, tak jak wszyscy musieli robić. <span style="font-weight: bold;">Co było dla pani takie najtrudniejsze?</span> Szczerze mówiąc – siano kłaść. No bo snopki, zboże – bo to kiedyś nie było kombajnów – to się trzyma razem. A siano to trzeba było wziąć na widły i podnosić, a jak wiadomo, to jest trawa – siano, no to ono potem… to są takie, powiedzmy, nie duże bale, tylko to trzeba było brać na widły, no a to się potem sypało na tego, który to kładł. To była raczej nieprzyjemna robota, ale trzeba ją było zrobić. <span style="font-weight: bold;">A takie obowiązki, które pani lubiła?</span> No w sumie najbardziej to ja lubię sprzątać. Ale tak w gospodarstwie to ja wszystko robotę lubiłam. Byłam tego zdania, że to, co się nie zrobi dzisiaj, to musi się jutro zrobić podwójnie – i to nie ma sensu, tak że trzeba systematycznie było robić i jakoś to musiało iść.
    </section>
    <section>
        <time>2110</time><span style="font-weight: bold;">Proszę mi jeszcze powiedzieć, bo o taką rzecz jeszcze nie zapytałem – czy pani miała zabawki, jak była dzieckiem? </span>Tak. Ja miałam taki domek dla lalek, ten jeszcze gdzieś musi być w stodole, bo teraz cały strych jest wy… ten, bo tam będą jeszcze remontować. Domek dla lalek, miałam lalki, wózek taki do lalki. Tak że ja zabawki miałam zawsze. No ale takie mechaniczne, jak są teraz, to takie coś nie było. No i zawsze bawiłyśmy się tak i zadowolone byłyśmy. <span style="font-weight: bold;">Z siostrą się bawiłyście?</span> Tak. <span style="font-weight: bold;">Trochę musiała się pani opiekować siostrą?</span> Nie, bo w sumie między nami była różnica tylko 1,5 roku, tak że myśmy razem dorastały, że tak to się nie trzeba było opiekować. Wzajemnieśmy się opiekowały sobą. <span style="font-weight: bold;">A koleżanki tutaj, biegałyście razem? </span>Tak. <span style="font-weight: bold;">A gdzie tutaj bawiłyście się najczęściej? </span>No to najczęściej to tu, na tym, bawiliśmy się w dwa ognie. No to jest taka gra – tu ktoś stoi, tu ktoś stoi, a potem jedni tam biegają i piłką trzeba skuwać ich. Tak że to w tośmy się bawili, no a zimową porą no to na sankach. Tam, jak się idzie na boisko, tam na dół, to tam z tej skarpy się zjeżdżało. No i w zamku, bo tam jeszcze fosa była taka wyższa, były tam te brzegi, to tam też się zjeżdżało.
    </section>
    <section>
        <time>2205</time>Na sankach, a potem robiło się takie o, że siadaliśmy – o taki wąż – jeden za drugim, no i zjeżdżaliśmy na dół. Tak że tyle nie było zabawek jak teraz, ale raczej ludzie wszyscy byli bardziej z sobą zżyci. Wieczorem przed każdym domem raczej stała ławka, wieczorem się wychodziło, latem szczególnie. Siedzieli, rozmawiali. Teraz tego nie ma, bo teraz jest telewizor, komputer i jeszcze coś tam, nie wiadomo co. I to tak wszyscy raczej bardziej teraz dla siebie są, ale kiedyś to było trochę inaczej. No ale czasy się zmieniają. <span style="font-weight: bold;">To wieczorem wychodziło się na ławkę, tak? </span>Tak, no i wszyscy siedzieli i rozmawiali. I ten wiedział to, ten tamto. Tak że nie trzeba było telefonów, niczego. Wszystko się wiedziało. <span style="font-weight: bold;">A razem też jakieś modlitwy… czy były na przykład majowe? Pamięta pani?</span> Tak, to były modlitwy majowe. Ale jechało się do Łącznika do kościoła. Teraz, jak jest majówka, to zawsze idzie się do kaplicy. Albo, jak jest miesiąc październik, jak się idzie na Różaniec, to idziemy wszyscy do kaplicy. No wszyscy – to znaczy kto idzie, to idzie.
    </section>
    <section>
        <time>2290</time><span style="font-weight: bold;">A proszę mi opowiedzieć o zamku. Ten zamek pamięta pani z dzieciństwa? Jak on wyglądał wtedy? </span>Ja pamiętam ten zamek jeszcze normalny, normalny duży budynek, wszystkie okna, wszystkie drzwi, wszystko było. Tam chodziłam do przedszkola, bo tam było przedszkole. Potem było tam dużo lokatorów, no i wszyscy ci lokatorzy dbali o to. No bo każdy, jak mieszkał, no to żeby okna były szczelne. Dach zaczął przeciekać, taki pan Zembron był – on był wójtem. On dostał dużo pieniędzy na remont tego zamku, no ale ja nie rozumiem, dlaczego jeżeli ktoś dostał pieniądze – dlaczego jego nie rozliczali z tej otrzymanej kwoty, i pokazać, co on zrobił. No i te pieniądze poszły, nie wiadomo na co, no a zamek niszczał. Potem, ja tego nie mogę powiedzieć, bo tego nie wiem dokładnie, ale tak wszyscy mówią, że pan Wąs – były nadleśniczy tu, w nadleśnictwie – też dostał kwotę pieniędzy, on też z tym zamkiem nic nie zrobił. No a pan wie dokładnie, że jeżeli nikt nie mieszka przez ileś lat, to to wszystko niszczeje. No i potem ludziom się wszystko przydało.
    </section>
    <section>
        <time>2389</time>Tak że co tam jeszcze było wewnątrz: piece, podłogi – a tam były takie szerokie podłogi, a deski bieluteńkie jak śnieg – nie wiem, co to było za drzewo - no to wszystko po prostu powyciągali. Ktoś to wziął, nie wiem kto, nie widziałam. Ale wszystko tam znikło, no a zamek zrobił się ruiną. No a przede wszystkim gdyby był dach porządny, to byłoby to wszystko tak nie niszczało. No ale potem dach przeciekał, no i to wszystko się zniszczyło. Moja babcia jako młoda dziewczyna 12 lat tam pracowała. No i babcia mówiła, że tam było naprawdę bardzo ładnie. Nie było przepychu, całkiem zwyczajnie, ale mówi: - <span style="font-style: italic;">Wszystkie pokoje były umeblowane i we wszystkich pokojach piece, no i wszystko było pozamykane.</span> <span style="font-style: italic;">Tak że tam nie było zimno w tym zamku.</span> No bo wie pan, jak tam były grube mury, no i wszystko pozamykane, szczelne, tak że tam ta zima się tak nie przedostała przez te ściany. No ale ząb czasu dokonuje swoje. <span style="font-weight: bold;">A babcia kim tam była?</span> Babcia gotowała w kuchni. No i nie wiem, pan Glowski będzie wiedział, ile tam było tych osób, tych Hallerów czy Heller. On będzie wiedział, bo on tak jakoś miał kontakt z nimi.
    </section>
    <section>
        <time>2490</time>Tak że mówi, że byli mili państwo, że nie może narzekać. Tak że po prostu – mówi babcia – to był bardzo dobry okres w jej życiu. Poszła tam, jak miała 18 lat, 12 lat tam była, potem wyszła za mąż – to miała 30 – no i potem już tam nie pracowała. Potem Hallerowie jedni poumierali, drudzy gdzieś tam się wyprowadzili i potem jakiś tam był zarządca tylko, ale ja nie wiem, jak on się nazywał, tak że to już było nie to. Przecież tam duży był dwór, tam było dużo pola, oni tym wszystkim gospodarowali. Ale takie detale to ja już nie pamiętam. Jak już mówiłam – nie interesowałam się tym. <span style="font-weight: bold;">Ale jak pani chodziła do przedszkola tam, to już po wojnie było? </span>Nie, to po wojnie nie. Moim zdaniem to było podczas wojny, jak do tego przedszkola chodziłam. No bo potem, po wojnie, ja już szłam do szkoły, tak że to było podczas wojny. Bo tam było dużo dzieci w tym przedszkolu. No ale które tam były przedszkolanki, to nie wiem już, tego już nie pamiętam, tych pań. <span style="font-weight: bold;">Nie pamięta pani tam szczegółów z tego przedszkola?</span> Wiem, że były leżaki. Po obiedzie tam wszyscy spali.
    </section>
    <section>
        <time>2580</time>No i wiem, że zawsze gdzieś koło czwartej ciocia przychodziła po nas, bo to dzieci nie mogły same iść do domu tak jak teraz. Tak że nie wiem, nie mogę powiedzieć. <span style="font-weight: bold;">Dzieci dużo było?</span> Dużo było dzieci. No bo kiedyś były rodziny wielodzietne, tak mało dzieci, jak teraz, to nie było. No ale każde pokolenie ma swoje widzimisię, jak to się mówi i każdy robi, jak uważa. <span style="font-weight: bold;">A ci lokatorzy na zamku to długo jeszcze mieszkali po wojnie?</span> To myśmy już takie panienki były. Myśmy już chodziły na zabawy, ja wiem, 20 lat to jeszcze mieszkali. Ale bo te pokoje były duże, no i drzwi na dole wejściowe nie były, tam już szyb nie było i tam nikt ich nie zamykał, tak że w tych mieszkaniach było chodno. Potem się każdy troszczył, żeby gdzieś tam sobie znaleźć jakieś inne mieszkania. Niektórzy potem już wyjechali do Niemiec, tak że to już potem zaczęła się robić ruina. Od mojej koleżanki to mama mówi tak: – <span style="font-style: italic;">Dzieciaki, zaczyna padać deszcz. </span>To wszystkie dzieciaki wanny, wiaderka i na strych stawiali, no bo jak dach przeciekał, no to potem do mieszkania wpadał ten deszcz.
    </section>
    <section>
        <time>2674</time>No i ta woda, która się została, bo ten, powiedzmy, osad taki to się zrobił na dół – to dzieciaki wszystko tą wodę, żeby prać takie kolorowe pranie, no to brali tą wodę. Czy wszyscy, tego nie powiem, ale pani Kamrat tak robiła. No bo tam nie było studni, tam trzeba było nosić wodę hen, z daleka. Tak że to było kłopotliwe. <span style="font-weight: bold;">To tam pani miała koleżankę też, tak?</span> Tak, pani Kamrat – Kamrat Hildegarda. Ona jeszcze teraz mieszka w Łączniku. <span style="font-weight: bold;">I chodziła tam pani czasem? </span>Czasem? To było bardzo często – ona była u mnie, a ja u niej. Tak że to... pani Kołek to wyszła za mąż i mieszka w Łączniku. No ale to tam, gdzie teraz będą państwo jechać do pana Kołka, to tam od niego siostra ta najmłodsza, to były koleżanki. <span style="font-weight: bold;">I jeszcze wtedy, jak tam pani chodziła do tego pałacu, do tego zamku, to było widać jakieś zdobienia czy jakiś przepych, czy meble?</span> Nie, tam nie było nic. Tylko tam, gdzie było przedszkole, tam były takie różne malowidła na ścianach. Wiem, że był Czerwony Kapturek, takie z tych bajek, ale tak tam nie było nic. No a babcia opowiadała, że tam nie było takiego przepychu, jak to, powiedzmy, w innych tych…
    </section>
    <section>
        <time>2765</time>No bo to jest przecież stary zbójecki zamek. No bo niech mi nikt nie mówi, że w XIV wieku, że to był ktoś taki bogaty, że sobie potrafił zbudować taki gmach i tam żyć. No to byli po prostu zbójcy, którzy potem się zrobili panami. Nie czarujmy się, ale taka jest rzeczywistość. I babcia zawsze opowiadała, że jak ona tam była, to były tam takie może nie lochy, ale piwnice, i tam jeszcze na ścianach były haki i łańcuchy. A po co? Tam na pewno mieli jakichś więźniów – tak że to opowiadała. A tam nie było takich ekstrawaganckich mebli czy coś takiego, całkiem takie zwyczajne meble – mówi, że były. To nie było takiego przepychu. <span style="font-weight: bold;">I to w latach 60. tak stało się, że tam i dachu nie było? </span>Tak. Ja panu nie powiem dokładnej daty, ale to tak zaczęło się pomału niszczeć. Ale na pewno lata 60. <span style="font-weight: bold;">Proszę mi powiedzieć jeszcze, jak pani poszła do pracy. </span>Zaczęłam pracować w Łączniku w fabryce dziewiarskiej, w zakładach dziewiarskich w Łączniku. Tam pracowałam 21 lat, aż poszłam na emeryturę – no na rentę – bo stan zdrowia nie pozwolił.
    </section>
    <section>
        <time>2859</time><span style="font-weight: bold;">To był duży zakład?</span> Z chałupnikami było ponad 600 osób. A na zmianie w takim szczytowym okresie to było chyba 180 osób, na jednej zmianie, na drugiej zmianie tak samo, no a potem jeszcze działy takie wykończeniowe były. Była szwalnia, no wszystko to, co trzeba było potem wykańczać. <span style="font-weight: bold;">To był taki największy zakład? </span>No tu, w pobliżu, tak. Potem w Prudniku był „Frotex”, a w Otmęcie fabryka obuwia. Ale tu, na tym terenie, to fabryka dziewiarska. <span style="font-weight: bold;">Co pani robiła tam?</span> No najpierw pracowałam na maszynie – robiłam rękawiczki, a potem pracowałam w magazynie. Wydawało się pracę dla dziewcząt. Wydawało się, przyjmowało, zapisywało, ważyło wszystko – tak że to potem robiłam. No aż poszłam na rentę, bo już nie dałam rady. <span style="font-weight: bold;">To tutaj z okolicznych wsi, tak?</span> Z okolicznych wsi robili: Przechód, Rzymkowice, Pogórz, Łącznik, Krobusz, Żabnik – wszyscy, tam bardzo dużo osób pracowało. <span style="font-weight: bold;">I pani koleżanki też tam jakieś były, tak? </span>Tak, wszystkie te, co stąd, to wszyscy tam pracowali. No bo gdzie by iść do pracy, skoro jest, powiedzmy, 2,5 kilometra stąd zakład. No to tam się szło.
    </section>
    <section>
        <time>2960</time>15–20 minut było się w pracy, no i z pracy znowu tak, no to po co tam gdziekolwiek jeździć, jak można było być w pobliżu. <span style="font-weight: bold;">I na którą? To była zmianowa praca? </span>Zmianowa praca była. Najpierw pracowaliśmy od godziny szóstej do drugiej, a potem komuś się przypomniało że musimy pracować od wpół do szóstej do wpół do drugiej. No ale to o te pół godziny to już nie było różnicy.<span style="font-weight: bold;"> To tak ten zakład dobrze prosperował? </span>Tak, dobrze prosperował. No ale potem, jak zaczęli być wszyscy na własnym rozrachunku, to tak podupadło wszystko. No i ktoś to podobno kupił, ale wszystko stoi puste, niszczeje. Stary zakład zburzyli, zrobili nowy, a za kilka lat już tam nie było co robić. No i stoi to wszystko. <span style="font-weight: bold;">Proszę mi jeszcze powiedzieć, czy tutaj zakładano, czy chciano założyć tutaj PGR?</span> Był taki okres, że chodził taki gościo, kilku ich było, no i pamiętam, że u nas też był. No i my… jako dziecko… On mi zawsze mówił – <span style="font-style: italic;">Będziesz miała książki za darmo. </span>No a tato z nim rozmawiał, ale tato mówi, że nie, on musi się zastanowić.
    </section>
    <section>
        <time>3054</time>A ja mówię do taty – <span style="font-style: italic;">Tato, to ja bym miała wszystko za darmo. </span>– <span style="font-style: italic;">Guzik prawda</span> – mówi tato – <span style="font-style: italic;">to są wszystko czcze takie obiecanki.</span> No i to nie było tego. Ale potem, za kilka lat, to zrobili ten zakład w Chrzelicach. No i ja wiem, nawet to chyba dobrze prosperuje ten nasz – mówimy wszyscy kołchoz na to. <span style="font-weight: bold;">Spółdzielnia?</span> Spółdzielnia, no. <span style="font-weight: bold;">Ale wy nie dołączyliście, tak?</span> Nie, tak. Bo tato potem zrobił się starszy, ja chorowałam, nie było komu pracować, to żeśmy to pole tam oddali. Ale potem córka wzięła to pole z powrotem i na korzystniejszych warunkach ma to pole pan Jodłowski. Tak że to wszystko ma teraz pan Jodłowski.<span style="font-weight: bold;"> Ale tak w zasadzie mieliście cały czas tę samą wielkość gospodarstwa?</span> To samo, to samo. <span style="font-weight: bold;">Proszę o tacie powiedzieć, jak pani pamięta tatę. </span>Mój tato przed wojną i podczas wojny pracował u Siemensa. No a później po wojnie jak wrócił do domu – to już nie poszedł do pracy, mimo że go kilka osób zachęcało, z tych, którzy go znali sprzed wojny. No ale tato już nie chciał. Mówił, że on się już dosyć najeździł.
    </section>
    <section>
        <time>3148</time>Bo to była praca, którą trzeba było stale miejsce… no może nie miejsce zamieszkania, ale trzeba było dużo jeździć – tak że on tego nie chciał. No i to potem gospodarowaliśmy. Po wojnie już dużo pomagał ludziom. No bo tu się światło zepsuło, tu to, i tato wszystko naprawiał. Ci, którzy go o to poprosili, to tato zawsze to zrobił. No a potem, w późniejszym wieku, to już nie, no bo było już dużo młodych, którzy się tego zawodu nauczyli. Dużo osób już samo sobie coś tam robiło, tak że tato już później mniej chodził, ale tak to chodził i naprawiał. No i pracował na polu. Na polu pracowaliśmy. No i raczej to było tak pobieżnie o wszystkim. <span style="font-weight: bold;">Jakim go pani pamięta człowiekiem? </span>Dobry człowiek. No pan wie, jak to u każdego w życiu – czasem był wybuchowy, ale, tak szczerze mówiąc, był dobry człowiek. Drugi raz się ożenił, no i to życie jakoś musiało płynąć. <span style="font-weight: bold;">Tutaj, w Chrzelicach, się ożenił?</span> No tak. Ta pani, która potem była moją drugą mamą, była z Lipska, z NRD. <span style="font-weight: bold;">Dzieci mieli?</span> Nie, bo to już byli w poważniejszym wieku, tak że już dzieci nie było.
    </section>
    <section>
        <time>3258</time><span style="font-weight: bold;">Proszę mi jeszcze trochę opowiedzieć o władzy tutaj, w Chrzelicach. Kto był? Starosta był? </span>Nie, sołtys. Najpierw był pan Brandys – zaraz po wojnie, ale potem ja nie wiem, czy to był pan Faber. Tylko z tym Fabrem to pamiętam, że kiedyś tu był, jeszcze pamiętam go, bo mieliśmy tych osadników – państwo Maślanka. Oni mieszkali na górze, a my na dole. To jeszcze pamiętam, jak pan Faber miał taki duży kapelusz i taką laskę i stukał tam z przodu w pokoju i mówi: – <span style="font-style: italic;">A wy się przeprowadzicie na górę, a państwo Maślanka będą na dole.</span> A tato powiedział: – <span style="font-style: italic;">Zobaczymy! </span>I tato na drugi dzień na rowerze pojechał do Prudnika, to jest chyba 28 kilometrów. Pojechał i tam był urząd repatriacyjny i tam tato sobie załatwił i przywiózł taki świstek, że państwo Maślanka – ci osadnicy, którzy byli u nas – jako pierwsi opuścili Chrzelice. Gdzie oni się wyprowadzili, tego ja nie wiem. Ale wiem, że pierwsi musieli z Chrzelic iść. Mimo że tato nie umiał mówić tym literackim językiem, to sobie to załatwił, że oni musieli… No bo oni po prostu chcieli nami rządzić. A właściciel sobie na to nie pozwolił, no i się wyprowadzili.
    </section>
    <section>
        <time>3363</time>Wiem dokładnie, że tam był Janek, był Władek, była Marysia i Ula, no i ci rodzice. Było różnie z nimi – ale to jeszcze pamiętam, że tato się często denerwował i ciocia i coś tam ginęło. No ale trudno, oni też chcieli jeść. <span style="font-weight: bold;">Długo tu mieszkali?</span> Tego nie pamiętam dokładnie. Kilka miesięcy w każdym razie. Ale jaki długi okres i od kiedy do kiedy, to ja nie wiem. Tego ja już nie pamiętam. <span style="font-weight: bold;">A mówili, skąd przyjechali? </span>Gdzieś z gór oni byli, ale tej nazwy to ja już nie wiem. No bo było się za małym. <span style="font-weight: bold;">Proszę mi powiedzieć jeszcze o tych… Sołtys, tak?</span> No i potem był pan Tomala sołtysem. To był pan z wioski. Raczej było tak wszystko w porządku, nie było tak, żeby tam się skarżyć na niego. Ja nie pamiętam, żeby ojciec kiedyś się skarżył na niego. Tak że to, co trzeba było oddać wszystko – to jak już mówiłam, te obowiązkowe odstawy – jak się to wszystko odstawiało i płaciło się podatek, no to raczej się nie miało żadnych trudności z władzą. Tylko dużo wiem, że się gospodarze denerwowali, jak przeklasyfikowali pole. Bo to z III klasy zrobili II klasę i różne takie zmiany. No i według tego potem były obliczane te obowiązkowe odstawy.
    </section>
    <section>
        <time>3475</time>No i to ludzi denerwowało, bo to było nie fair. Ale trudno. <span style="font-weight: bold;">Bo trzeba było więcej?</span> No oczywiście, że więcej. Pan dobrze wie, że jak z I klasy jest więcej zboża i ziemniaków, powiedzmy, jak z III klasy. No a jak oni przeklasyfikowali, to był ten rolnik stratny. Ale trzeba było wszystko jakoś przejść. No i wszyscy żyją. <span style="font-weight: bold;">A tu posterunek milicji był?</span> W Łączniku był posterunek milicji. Z samego początku był pan Zachary policjantem, nie wiem, kto jeszcze. Ale potem to się zmieniło. Długi czas tu byli. Ale potem zlikwidowali ten posterunek policji. I teraz jest tylko w Białej. <span style="font-weight: bold;">A poczta była tutaj? </span>W Łączniku była poczta. Tu przyjeżdżał codziennie listonosz z gazetą. To było tak – to jeszcze do dzisiaj tak często się praktykuje, że jak się tam jakiś list czy coś… to dało się listonoszowi tyle, ile kosztował znaczek, i on to brał i potem wysyłał. Teraz też zlikwidowali, jest tylko punkt kasowy. No bo oszczędzają wszędzie, i to tak jest. <span style="font-weight: bold;">Ja bym chciał, żeby pani mi jeszcze opowiedziała o swojej rodzinie.</span> [Córka] cały czas tu mieszkała, chodziła tu do szkoły.
    </section>
    <section>
        <time>3575</time>Potem siódmą i ósmą klasę kończyła w Łączniku i potem chodziła do ekonomika do Opola – tam zdawała maturę. I miała dział gospodarczy, rachunkowość – to zrobiła. Tu wyszła za mąż, tu mieszkali. Nie ma ich 20 lat, jak ich nie ma, jak wyjechali do Niemiec. <span style="font-weight: bold;">Gdzie mieszkają?</span> W Nadrenii-Westfalii mieszkają. No i tam wybudowali dom, zięć pracuje, Piotruś pracuje – to znaczy wnuk pracuje, wnuczka też pracuje. A ten najmłodszy wnuk teraz, w maju, zdawał maturę, no i stara się o studia biologiczne, ale tam jest dużo chętnych, no i coś tam chce iść do wojska. Tam iść jakoś tam… co to ma wspólnego z jego studiami, jakieś tam wojsko… No tak mi tylko powiedział. <span style="font-weight: bold;">Ale przyjeżdżają, tak? </span>Tak, już byli w kwietniu. I teraz znowu przyjadą. <span style="font-weight: bold;">Na wakacje przyjeżdżają?</span> No tak, jak mają urlop, to przyjeżdżają. No i zawsze tu coś jest do roboty. <span style="font-weight: bold;">A wnuki częściej pewnie? </span>No teraz są częściej, bo Piotruś ma swój samochód, to częściej. Bo kiedyś to… Tyle, ile prawie kosztuje przejazd busem czy mniejszym samochodem, to tyle on wydaje na benzynę. No i to teraz jest częściej. No i ja się cieszę z tego, że są.
    </section>
    <section>
        <time>3688</time><span style="font-weight: bold;">A pani tam jeździ trochę? </span>Tak, ja co roku tam jestem. Co roku przed świętami Bożego Narodzenia tam jadę i gdzieś tam pod koniec stycznia wracam. No i tu musi się tym domem ktoś opiekować. No ale to mam taką bardzo zaufaną panią i to ona już tyle lat, prawie 20 lat, jak córki nie ma, to ona się opiekuje. Jestem bardzo jej wdzięczna, że to zechce to robić i zawsze jest wszystko, jak to się mówi, w porządku, jak przyjeżdżam z powrotem. <span style="font-weight: bold;">Czy wnuki jakoś trochę uczyły się polskiego?</span> Mam troje wnuków. Najstarszy jest Piotruś, potem jest Małgosia i najmłodszy jest Mateusz. Piotruś umie bardzo dobrze jeszcze po polsku, bo tu te… Małgosia też potrafi, ale Mateusz raczej już mniej, bo on się już tam narodził. No i potem do przedszkola chodził, to wszystko było w języku niemieckim. A Małgosia umie na tyle, że – ona tam pracuje w takim, tam przychodzą po południu takie dzieci, które… takie może patologiczne rodziny – no i to tam różne wycieczki urządzają, do Kołobrzegu, Gdańska, Gdyni. No i Gosia jest jako tłumacz.
    </section>
    <section>
        <time>3782</time>Ja mówię: – <span style="font-style: italic;">Gosia, ja chciałabym to słyszeć, jak ty… </span>– <span style="font-style: italic;">Babciu, jak oni do mnie po niemiecku mówią, to ja to doskonale wiem i ja im to wszystko potem przetłumaczę. Trochę rękami, bo czasem tam jakieś słowo nie pamiętam. A jak oni mówią do mnie po polsku, żebym ja to przekazała, no to już bez problemu im wytłumaczę.</span> A Mateusz to już raczej nie. Ale takie byle jakie, brzydkie słowa to on wie, co to jest. <span style="font-weight: bold;">Ale tutaj to jest taka specyfika, że dużo rodzin wyjeżdżało do Niemiec? </span>No tak, na przykład od moich sąsiadów. To dwie córki wyjechały do Niemiec i tam też tylko w gości przyjadą. A najmłodszy syn pracuje w Niemczech – przyjeżdża co dwa tygodnie do domu, tak że to jest bardzo dużo. U pani Gruchmann to już dwa chłopaki, dwie dziewczyny – też wszyscy są w Niemczech. A u pani Jodłowskiej córka też wyszła za mąż za chłopaka, który jest stąd, ale mieszka w Niemczech, i też jest w Niemczech, tak że bardzo dużo osób. To tylko biorąc pod uwagę tu, nasza najbliższa okolica, no a w wiosce to już potem byłoby dużo mówić, tak że bardzo dużo osób takich jest.
    </section>
    <section>
        <time>3874</time>No a, szczerze mówiąc, to jest mało pracy, tak że wszyscy się gdzieś starają, bo życie jest drogie, no a nie pracować to się nie da, no bo lata się liczą do renty, bo różnie to w życiu bywa. <span style="font-weight: bold;">Ale to tak te wyjazdy to w latach 90. się zaczęły tutaj, tak, do pracy?</span> Tak, tak, to najbardziej lata 90. No i trochę później. Gdzie tu jest rodzina, gdzie ktoś nie pracuje za granicą? Raczej takich nie ma. Albo już pracują i tam już mieszkania czy coś tam się po prostu już zadomowili i nie wiem, jak to będzie, jak ci, którzy są starsi, będą się gubić – jak to będzie? Nie wiem. <span style="font-weight: bold;">A ci, którzy… No bo wcześniej też wyjeżdżali? Prawda? Przyjeżdżają czasem tutaj? To znaczy te rodziny, które opuściły Chrzelice? </span>Tak, odwiedzają. No bo zazwyczaj mają jeszcze tu krewnych, tak że przyjeżdżają. Żeby nikt nie przyjeżdżał, to tego nie ma. Nie, powiedzmy, co chwila, ale co roku to oni są. <span style="font-weight: bold;">Proszę mi jeszcze powiedzieć, tutaj wy, ta społeczność, uznajecie się... znaczy mówicie o narodowości czy mówicie, że jesteście stąd? </span>Mówimy, że jesteśmy stąd, że jesteśmy autochtonami, tak że to my mówimy, że jesteśmy autochtoni.
    </section>
    <section>
        <time>3979</time>No i jak kiedyś byłam na wycieczce, to z taką panią starszą rozmawiałyśmy po niemiecku, bo ta pani raczej bardzo źle mówiła po polsku. To takich dwóch młodych chłopaków się zdenerwowało, że jesteśmy w Polsce, a mówimy po niemiecku. No to ja od razu się zdenerwowałam, ale nim coś zdążyłam powiedzieć, to ta pani powiedziała: – <span style="font-style: italic;">Ty, słuchaj, chłopcze, my jesteśmy u siebie, my jesteśmy autochtoni, a ci się nie podoba, że mówimy po niemiecku, a to się wyprowadź tam, gdzie nie mówią po niemiecku. </span>Ja byłam zaskoczona, że ta pani od razu tak powiedziała. No ale to jest racja, no bo przecież jest wolność sumienia i wyznania, to co oni się rzucają. A nie podoba ci się? Polska jest długa i szeroka, to proszę się wyprowadzić stąd. To jest moje zdanie, może ja panów urażę tym, ale to jest nasze zdanie tu. Tak że nie pozwolimy sobie w kaszę dmuchać. <span style="font-weight: bold;">Proszę mi powiedzieć, a gwara tutejsza… </span>Tak, to jest nasza śląska gwara. Tym mówimy na co dzień. Tak że język taki, po polsku, to się używa od święta. <span style="font-weight: bold;">To teraz jest od święta, jak rozmawiamy?</span> Tak, to jest teraz od święta.
    </section>
    <section>
        <time>4067</time><span style="font-weight: bold;">A jak by pani mówiła gwarą, to jak by pani…? </span>To proszę mi powiedzieć jakieś zdanie czy coś, żeby to gwarą powiedzieć. <span style="font-weight: bold;">Może jakiś wierszyk. </span>Nie, wierszyk to ja gwarą nie potrafię, bo co wierszyki, to już się uczyłam po polsku. Tak że to panu nie powiem. <span style="font-weight: bold;">To niech pani się przedstawi i opowie o sobie, ale gwarą.</span> Się zwiał Juta Biela i miyszkył w Krzelicach. Cały życiy chodziłyłach do fabryki do Łącznika. Potem urodziłach dziecko i teraz dali żyjał w Krzelicach? – o, to jest gwarą. <span style="font-weight: bold;">Tak jak pani opowiadała o tej specyfice, że to jest niemieckie, ale też jest polskie. </span>Jak to panu powiedzieć. Teraz te rodziny, które się sprowadziły, to z tymi rodzinami żyjemy razem, mówi się: <span style="font-style: italic;">Dzień dobry, Jak się pani czuje?</span> Tak że ja nie widzę podziału między jednym a drugim. Czy ktoś tak uważa, tego panu nie powiem, ale ja wszystkich traktuję normalnie. Jak się jedzie, się mówi: <span style="font-style: italic;">Dzień dobry</span>, <span style="font-style: italic;">Halo</span>, to tamto – tak że to jest w takiej naszej mentalności, że my tak współpracujemy – można tak powiedzieć. <span style="font-weight: bold;">Nie ma takiego podziału?</span> Nie, raczej nie.
    </section>
    <section>
        <time>4180</time>Z mojej strony nie. No a czy rodziny któreś tak nie sądzą, tego ja nie wiem, bo w takie szczegóły to ja w rozmowie z innymi nie wnikam, tak że nie mogę powiedzieć. Ale wydaje mi się, że nie. <span style="font-weight: bold;">Proszę powiedzieć, czy tutaj jest jakieś stowarzyszenie autochtonów? </span>No to jest Mniejszość Niemiecka, to jest takie stowarzyszenie. No ale tak raczej to nie ma nic takiego. <span style="font-weight: bold;">Tutaj, w Chrzelicach? </span>Tak, w Chrzelicach. Też do niego należę. Są roczne składki, urządzają Dzień Matki, Dzień Kobiet urządzamy. Aha, jeszcze jest Koło Gospodyń, jest chór jeden i drugi. Jest chór z takich starszych panów i pań. No i jest chór taki z takich młodszych dziewczyn. No ja wiem, panienki 19–20 lat to są. Starsze panie i panowie to jest chór Zgoda, a te młodsze – nie wiem, jak one się teraz nazywają. Kiedyś to były Gwiazdeczki, ale zmienili nazwę, ale ja nie pamiętam. <span style="font-weight: bold;">A w stowarzyszeniu, w Mniejszości Niemieckiej, jak dużo tutaj osób teraz należy? </span>Tego panu nie powiem. Jak na tych spotkaniach, to jest gdzieś, ja wiem, 60, 70 osób. Ale czy ich jest więcej, ale nie przyjdą też na to, tego ja panu nie powiem.
    </section>
    <section>
        <time>4287</time><span style="font-weight: bold;">I spotykacie się podczas różnych świąt, tak? </span>No to ja mówię: przed Bożym Narodzeniem jest spotkanie, Dzień Kobiet, Dzień Matki. No to w tym roku żeśmy robili Dzień Matki i Dzień Ojca razem. No bo to po co dwa razy tam to robić. No bo te panie, które o wszystko się troszczą, to one mają dużo zachodu z tym. No ale to jest zawsze takie miłe, jak z tym się porozmawia, potem się czasem: – <span style="font-style: italic;">Boże, jak jo to osoba już długo nie widziała.</span> No bo tak jest. Jedna tu pracuje, druga tu, trzecia mieszka jeszcze gdzieś. Bo jak ja zawsze jadę do sklepu i kogoś spotkam, to go spotkam. Ale potem już nie bywam w wiosce, no bo ze względu na moje... tak że ja niektóre osoby rzadko widzę. No ale to jest zawsze miło, jak się potem je widzi po pewnym czasie. <span style="font-weight: bold;">A kto jest szefem stowarzyszenia?</span> Herbert Rzyszka. <span style="font-weight: bold;">Wybieracie czy...?</span> Tak, to jest potem wybieranie. Jest takie zebranie walne, no to potem są kandydatury, takie i takie, no to potem jest wybierany. <span style="font-weight: bold;">A chóry to kto prowadzi?</span> Te młode dziewczyny to prowadzi pani z Łącznika – pani Preussner.
    </section>
    <section>
        <time>4380</time>A chór tych starszych pań to pani Chełmecka. <span style="font-weight: bold;">Gdzie te chóry się spotykają?</span> No tam, u nas, na sali U Rodena. Tam, gdzie jest – jak się stoi przed tym budynkiem – po lewej stronie jest kaplica, po prawej jest knajpa, a na górze jest sala, to tam są te spotkania. <span style="font-weight: bold;">Tam macie też salę taką, w której się Mniejszość Niemiecka spotyka?</span> Nie, Mniejszość to raczej… jak takie byle co, to w szkole tam jest. Tam jest biblioteka i tam są… A jak jest, powiedzmy, małe przyjęcie, to w sali U Rodena, tam na górze. Bo tam jest więcej osób, to tam jest więcej miejsca później. Bo to kiedyś była sala, gdzie się odbywały wesela, no tak że to jest większa sala. <span style="font-weight: bold;">Do chórów należą różne osoby, nie tylko z Mniejszości, tak?</span> Nie, nie – różne. Każdy, kto ma ochotę albo uważa, że ma głos, to może tam śpiewać. <span style="font-weight: bold;">Pani też należała? </span>Nie. Ja do tego nie należałam, bo to już mi zdrowie nie pozwala. Ja dzisiaj dobrze chodzę, ale są dni, że naprawdę mi idzie źle. Tak że to nie należę do tego. <span style="font-weight: bold;">A do Koła Gospodyń Wiejskich? </span>Nie, to też nie. No bo – jak już mówiłam – to trzeba być sprawnym. No a jak się źle czuję, to jak sobie zupę ugotuję, to ja ją mogę zjeść.
    </section>
    <section>
        <time>4484</time>Ale jak ja tam gdzieś byłabym, no to jak przydzielona jestem do tej a do tej pracy, a ja akurat się czuję źle i nie mogę jej wykonać, to tam te panie byłyby niezadowolone. Ja tak uważam, nie wiem, czy by ktoś coś powiedział, ale to już jak się nie jest zdrowym, to się tam nie trzeba pchać. <span style="font-weight: bold;">Proszę mi jeszcze powiedzieć – zamek w Mosznej – co było po wojnie w tym zamku? Czy pani tam w ogóle bywała?</span> No już byłam w tym zamku, ale to, co było zaraz po wojnie, panu nie powiem, ale później to zrobili sanatorium. No i to tam są kuracjusze. Tylko wolno na dole wejść, ja już też byłam na górze, bo tam była pacjentka znajoma, a pielęgniarka, która tam pracuje, dobrze mnie zna, no to ja mogłam wyjątkowo wejść na górę. Tam kiedyś taka pani oprowadzała, co tam był jakiś nowy turnus, to ona oprowadzała po zamku tych kuracjuszy. – <span style="font-style: italic;">To był pokój jaśnie pani, to był pokój jaśnie pana.</span> To powiedziała, że wszystko to, co nie było wmurowane, co nie dało się o tak ściągnąć i wziąć pod pachę, to zostało, a reszta jest wszystko gdzieś tam wywiezione i no nie ma tego.
    </section>
    <section>
        <time>4586</time>A ten pokój – chyba to była jadalnia – to szafa i stół, i krzesła to jest wszystko zrobione identycznie, jak to było za grafa, bo to brali wzór z jakichś tam zdjęć czy malowideł. Mówi: – <span style="font-style: italic;">To jest wszystko identyczne i obicia, to było wszystko specjalnie robione w jakiejś fabryce, gdzie takie tkaniny robią.</span> Tylko został stolik szachowy, ten był jeszcze oryginalny za czasów grafa, a tak wszystko jest tam nowe zrobione. No i tam jeszcze na dole, w tej kawiarni, to jeszcze jest wszystko to, co było. No bo to się nie dało wziąć, balustrady i tam różną sztukaterię z sufitów to nie można było, no nie dało się wziąć, a po co też komuś. A reszta wszystko jest wyszabrowane. <span style="font-weight: bold;">To teraz dopiero jest takie miejsce turystyczne. A wcześniej też przyjeżdżali turyści?</span> No przyjeżdżali, ale to było tak, o zwiedzić, i tak o, nic. Ale od czasu, jak tam jest to sanatorium, no to jest takie bardziej znane i bardziej zadbane.
    </section>
    <section>
        <time>4705</time><span style="font-weight: bold;">Pamięta pani jeszcze wierszyki z dzieciństwa, jak się pani uczyła po niemiecku? </span>Nie, to się nie nadaje. To może pani Rozpleszcz, ona jest starsza, to ona… No bo 1941 rocznik się urodziłam, 1945 był koniec, no to ja byłam czterolatkiem. No a potem to się tak nie pielęgnowało, no bo potem się chodziło do szkoły. <span style="font-weight: bold;">To modliła się pani też po polsku w takim razie czy po niemiecku?</span> No, ja się modlę do tej pory po niemiecku i po polsku. Znam taką modlitwę, ale ja nie wiem, czy to będzie pan kamerował. Zawsze to… mnie babcia nauczyła. Kiedyś w „Wielkiej Grze”, ale w języku niemieckim, to było pytanie, skąd, z jakiej opery to jest. Ja sobie myślę: – <span style="font-style: italic;">Cholewka, jak to z opery, przecież ja to się modlę.</span> Ale tu, na naszej ulicy, kupił dom pan Gregarek, on śpiewał w operze i on taki jest obeznany na temat tej muzyki. No to ja się go zapytałam, bo tą odpowiedź… ja nie słyszałam, bo ktoś akurat zadzwonił do drzwi i ja musiałam wyjść, tak że nie słyszałam tej odpowiedzi, a chciałam wiedzieć. I jak się go zapytałam, to powiedział, że to jest z opery „Jaś i Małgosia“.
    </section>
    <section>
        <time>4808</time><span style="font-style: italic;">Abends wenn ich schlafen geh, vierzehn Engel um mich stehn, zwei zu Kopf, zwei zu Füssen, zwei zu Rechten, zwei zu Linken. Zweie die mich decken, zweie die mich wecken, zweie die mich führen in das himmlische Paradies. Amen.</span> To jest z opery „Jaś i Małgosia“. No ale nie wiem, skąd to moja babcia miała, tak że ja to się modlę do dzisiaj. To jest: „Kiedy kładę się spać, to opiekuje się mną 14 aniołków, dwoje stoi przy głowie, przy nogach, z prawej strony, z lewej strony, dwoje mnie okrywa, dwoje się za mnie modli”. No i to właśnie była ta modlitwa, co się zainteresowałam, skąd to jest. Ale różne inne modlitwy… ale to już nie ma nic do rzeczy. <span style="font-weight: bold;">Ale te inne modlitwy po niemiecku to jakie?</span> To jest „Ich bin klein”, a potem takie „Anioł Stróż”, no i umiem „Ojcze Nasz”, „Zdrowaś…”, tak że to są te modlitwy, które ja umiem po niemiecku. A resztę wszystko to już umiem po polsku. <span style="font-weight: bold;">A msza jest w Łączniku po polsku?</span> Raz w miesiącu ranna msza jest po niemiecku, a tak wszystkie msze są po polsku. No a jak tu jest, w Chrzelicach, w tym… to też wszystko jest po polsku. No bo to jest zazwyczaj, no młodzi to umią lepiej, jak to…
    </section>
    <section>
        <time>4902</time>No i starszym też się już tak to w nawyk wzięło, że wszyscy umieją lepiej po polsku te msze. No bo to się od pewnego czasu dopiero odprawia te niemieckie msze, ale ma się modlitewnik, no i jakoś to idzie. <span style="font-weight: bold;">To inny ksiądz wtedy przyjeżdża? </span>Nie, to nasz proboszcz Słaboń – to on potrafi po niemiecku. A wikary raczej nie potrafi. Był jeszcze jeden taki wikary, ten trochę umiał. A potem on gdzieś poszedł, bo to co rusz muszą zmieniać miejsce. To on potrafił ten język migowy. To on gdzieś tam poszedł, gdzie… nie wiem, czy w jakiejś tam szkole czy gdzie jest dużo tych osób głuchoniemych, no i on w ten sposób potrafi się porozumieć z nimi. <span style="font-weight: bold;">Proszę mi jeszcze powiedzieć teraz, jak duża wieś jest? Mówiła pani, że po wojnie to było ok. 170 domów.</span> Po wojnie to 173 domy, a teraz jest chyba 175. No ale te domy są wszystkie zamieszkane. To się tam pożenili młodzi, tak że te domy są zamieszkane wszystkie. <span style="font-weight: bold;">Obręb tej wsi jest mniej więcej ten sam? </span>Ten sam. Nasz dom to stał już taki przed wojną. Myśmy mieli zawsze takie myślenie, że może ktoś będzie się budował za nami. To byłoby w naszym domu cieplej. Ale nikt się nie chce pobudować z tyłu. <span style="font-weight: bold;">Tam jest już pole, tak? </span>Tak. To z tej strony to nasz dom jest ostatni.
    </section>
    <section>
        <time>5008</time><span style="font-weight: bold;">A wasze pole było właśnie tam czy gdzie indziej?</span> Ono było takie, powiedzmy, roztrzęsione. Tu, z prawej strony, tam za nami było pole. I potem, jak się do Pogórza jedzie, było, potem, jak się do Racławiczek jedzie. Tak zazwyczaj było wszędzie. A potem, jak zrobili tą spółdzielnię, no to wszystko zrzucili te pola razem. No bo jak to gospodarować z traktorami, jak to jedno pole jest. No i potem dostaliśmy w zamian inne pole. To, które jest naprzeciwko domu, to też jest teraz nasze. Ale to wszystko ma wynajęte – jak już mówiłam – pan Jodłowski. Za to dostaję… on płaci podatek i jeszcze dostaję czynsz, zboże i ziemniaki dostaję. Tak że jestem zadowolona z tego, jak to teraz jest. <span style="font-weight: bold;">A ten dom tutaj, mówiła pani, że był wodociąg, tak? Przed…</span> Tak, przed wojną już był wodociąg. Ale to tato sobie… <span style="font-weight: bold;">Taki… </span>No normalnie, był motor, taki bojler do tego, no i wszędzie był kran. Byliśmy zadowoleni, tzn. ja byłam osobiście zadowolona, aż potem na to jasne pranie trzeba było ciągnąć, no ale… <span style="font-weight: bold;">Studnie były, tak?</span> Są dwie. Tak że to było, no ale to nie było problemu, póki było się zdrowym. No a potem zrobiło się to trochę problematycznie, no ale wszystko się przeżyło. <span style="font-weight: bold;">Dziękuję bardzo. </span>Proszę.
    </section>
</article>