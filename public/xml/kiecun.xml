<?xml version='1.0'?>
<article>
    <section>
        <time>0</time><span style="font-weight: bold;">Dominik Czapigo: Bardzo proszę, żeby się pan przedstawił, powiedział, kiedy i gdzie się urodził, i opowiedział o swoich wspomnieniach. </span>Włodzimierz Kiecuń: Trzeba zacząć od imienia i nazwiska, tak? Włodzimierz Kiecuń, urodzony 6 stycznia 1921 roku w Drohobyczu. Nawet pamiętam, w jakiej kamienicy. To było na ulicy Borysławskiej w kamienicy dwupiętrowej. Ojciec był dozorcą, dorabiał u różnych ludzi, bo nie miał zawodu i nie miał żadnego wykształcenia. I razem z matką robili to, za co można było uzyskać pieniądze na to, żeby żyć. Przed zimą zawsze ludzie sprowadzali - bo tam jeszcze gazu nie było, co bardzo istotne - sprowadzali drzewo na opał. Więc oni to drzewo rżnęli, później rębali, a ja, jak podrosłem, nosiłem po tych piętrach do wszystkich, żeby przysporzyć... Jedna wada, którą mój ojciec miał – lubiał karty. Nie umiał czytać, nie umiał pisać, ale w karty grał zawsze. I te ostatnie pieniądze, które były w domu, niestety były często stracone. Matka radziła różnie. Usługiwała. Nawet był taki przypadek, pamiętam, że jak byliśmy bez pieniędzy, to matka wynajęła się jako osoba, która chodząc w kondukcie pogrzebowym żydowskim, opłakiwała.
    </section>
    <section>
        <time>125</time>I za to dostawała jakieś tam pieniądze. Nie pomagało nic na ojca, żadne prośby, zażalenia z naszej strony. A nas było pięcioro, pięcioro dzieci. Moja najstarsza siostra pochodziła z rodziny nieznanej mi, matka tylko była… Była pierwszym dzieckiem matki. Maria moja siostra miała na imię, była ode mnie starsza o pięć lat. Była dla mnie wszystkim. Można powiedzieć, była matką, bo rodzice musieli pracować, żeby zarobić, a ona chodziła do szkoły, dbała o to, żeby dom utrzymać, żeby dzieci… Było jeszcze dwoje dzieci. Siostrzyczka trochę młodsza ode mnie i braciszek. W pewnym czasie, gdzieś w latach 20., była straszliwa choroba, która była po prostu nieuleczalna. Tych dwoje dzieci, moich rodzeństwa, zmarło. Ja to przeżyłem. Przeżyłem. Doszło do tego, że przyszedł czas, że trzeba było się zgodzić na to, żebym poszedł do szkoły. Ojciec był przeciwny. Ale były obowiązki, wtenczas już musiał młody człowiek, który się urodził, mieć jakieś wykształcenie. I ja poszedłem do szkoły podstawowej w Drohobyczu. Szkoła imieniem Adama Mickiewicza, na głównej ulicy, w pobliżu czy na wprost kościoła. Szkoła była moim miejscem, gdzie nie tylko poznawałem ludzi, ale od początku uczyłem się życia.
    </section>
    <section>
        <time>265</time>Nasi nauczyciele byli z różnych stron i bardzo różne mieli poglądy, ale była twarda nauka. Wtenczas bito w szkole. Nawet ksiądz, który przychodził na lekcje… jeżeli ktoś się zachowywał niesfornie, też mógł otrzymać lanie. To był czas, w którym zdobyłem wiedzę. Wiedzę, której mi bardzo było potrzeba. Wprawdzie siostra, zanim poszedłem do szkoły, nauczyła mnie już czytać i pisać. I to w jakich warunkach, moi państwo. Wtenczas nie było światła elektrycznego, była tylko lampa naftowa albo świeczka. I ona w takich warunkach przygotowała mnie do szkoły i później cały czas dbała o to, żebym miał dobre wyniki. Byłem widocznie jakimś uzdolnionym, bo chętnie się uczyłem i już w pierwszej klasie trafiłem na Schulza. Schulz uczył w podstawowej szkole rysunków i robót ręcznych. Nie wiem, czy ten rysunek, czy ta robota, bo to była szopka, była dla niego tak dalece ciekawa, że on mnie po prostu nazwał zdolnym na tyle, że powinienem się w tym jak gdyby kształcić. Rysunek i uczyć się, i do szkoły.
    </section>
    <section>
        <time>398</time>No niestety ojciec nie stworzył warunków. Wraz z matką mogli nas tylko utrzymać, i to słabo. Tak jak ja powiedziałem, że pracowałem od bardzo wczesnego dzieciństwa. Jak mogłem, to dochodziłem do tego, żeby zdobyć pieniądze. W pierwszej klasie już poznałem język polski na tyle, że mogłem się posługiwać. W drugiej klasie już był język ukraiński. A w piątej klasie język niemiecki. Korzyści były duże. Nauczyciele byli z różnych stron, bo Polska była przecież po rozbiorze, później wszystko to się jakoś schodziło. Szczęśliwi ci, którzy wrócili na swoje miejsca, ale niejednokrotnie różne formy uczenia były. Trudno było się doczekać tego, żeby ukończyć szkołę. A nie miałem warunków do tego, żeby dalej się kształcić. Ojciec był w ogóle wrogiem. Raz, ze względu na to, że miał jedno oko stracone, bo w dzieciństwie uderzył go ktoś po oku, i to oko było już, że tak powiem, zasłonięte całkowicie i tym okiem nie widział. A z drugiej strony sam nie miał wykształcenia i uważał, że tylko praca jest potrzebna. To, co mnie siostra nauczyła, starczyło na to, żebym wiedzę swoją powiększał. Dużo czytałem. Dużo, dużo. Kiedy doszło do tego, że ukończyłem tą siódmą klasę, ojciec przyprowadził mnie do swojego przyjaciela, u którego się strzygł i golił, do fryzjera. Takiego życzliwego Żyda, który chciał mnie przyjąć na naukę. To absolutnie nie było moim zamiłowaniem i z niechęcią poszedłem, ale musiałem pójść.
    </section>
    <section>
        <time>549</time>Bo przecież trudno się nie podporządkować. Tam byłem chyba przez tydzień. Potem przyszła mnie do głowy głupia myśl. Któregoś dnia przyszedł człowiek, żeby go ogolić. Ja miałem zadanie, jak u wszystkich, jak siadał do golenia, żeby go namydlić. Mydliłem, mydliłem, jak już był namydlony, to ja poszedłem po brzytwę. Jak on zobaczył brzytwę u mnie w ręce, z krzykiem wyleciał. I to się skończyło. Lanie było okrutne, nie było żadnych szans. Ale to doprowadziło do tego, że już fryzjer odpadł. Ojciec znalazł drugą pracę dla mnie, do rzeźnika. Ja od dziecka lubiałem zwierzęta wszystkie, a miałem ich zabijać. Nie było mowy. Przyszliśmy do tego rzeźnika. On był rozsądny. Pyta mnie się, co i jak, czy to będzie mi odpowiadało. Ja odpowiadam: <span style="font-style: italic;">– Nie. Ja żadne zwierzę nie zabiję. </span>Nawet hodowaliśmy króliki, żeby tańsze było to życie, mięso było własne. Bo można było królika zabić później. To ja te zwierzęta hodowałem, ale nie zabijałem. Rzeźnik spojrzał na ojca i powiada:<span style="font-style: italic;"> - Słuchaj, ja bym tobie takie lanie sprawił, jak ty chcesz jemu sprawić. </span>
    </section>
    <section>
        <time>673</time><span style="font-style: italic;">Nie rusz go, poślij go tam, gdzie chce. </span>	Miałem zamiłowanie, ale to zamiłowanie nigdy nie było zgodne. Nigdy nie myślałem, że będę rysował, że będę coś robił. Miałem zdolności do naprawiania, pracy przy samochodach. I trafiłem właśnie w takie miejsce, gdzie się mną zajęto. Ten człowiek miał mnie do wszystkiego. Byłem uczniem, to robiłem wszystkie czynności związane z pracą zawodową, a poza tym i dziecko jego odprowadzałem do szkoły, przynosiłem wodę. Bo jeszcze wtenczas nie było takich… Woda była w wodociągu, ale nie do mieszkań, tylko na ulicy. Z ulicy trzeba było wodę wiadrami donosić do domu. Wszystkie czynności, jakie były. Najbardziej nie lubiałem chodzić z tą swoją szefową, żoną mojego pana Mnicha. On z pochodzenia był Niemcem. Mnicha. Na bazarze nieraz miałem bardzo niemiłe przeżycia. Bo ta pani, która od ludzi… Bo to bazar był, ludzie sprzedawali tak ręcznie, nie w sklepach. Podchodziło się. Niejednokrotnie ci ludzie odzywali się do tych, w większości przypadków miejscowych ludzi - czy Ukraińców, czy ze wsi - po chamsku. Obrzydliwie. I ja to słyszałem. Było mi bardzo przykro, bo moi rodzice pochodzili obydwoje ze wsi. Matka pochodziła z Medelicz, taka miejscowość jest 20 km od Drohobycza, a ojciec z Wróblowic.
    </section>
    <section>
        <time>819</time>Nie lubiałem chodzić, ale musiałem. Poznawałem to życie od bardzo trudnych spraw. Wszystko musiałem przeżyć: brak pieniędzy, trudności. Trudności związane z tym, że nawet jeżeli ojciec zarobił pieniądze, to nie wszystkie trafiały do tego, żeby można było przeżyć. I od bardzo wczesnego dzieciństwa już próbowałem zarabiać. W tej kamienicy Kupermana, tam jest taka na Borysławskiej kamienica, mieszkało na tych dwóch piętrach około dwudziestu kilku rodzin. Na zimę trzeba było drzewa, więc jak to drzewo przywieźli, to rodzice to drzewo cięli, później rąbali, i trzeba było to drzewo dostarczyć do domów. Więc od wczesnego dzieciństwa zarabiałem już na siebie. Tą pracą swoją, jaką mogłem dać i zarobić, żeby ten pieniądz pozostał w domu, w rodzinie.
    </section>
    <section>
        <time>907</time>Później dochodziło coraz bardziej… Przenieśliśmy się stamtąd. Bo był taki nieszczęśliwy wypadek, jak na jesieni, kiedy w szkole zaproponowano… Właśnie Schulz zaproponował, żeby przynieść liście… według liści tam jakieś układanki, rysunki były. Poszedłem, takie drzewa były w pobliżu, po te właśnie najładniejsze liście, żeby przynieść. W tym czasie akurat jechał samochód i wpadłem pod samochód. Wpadłem pod samochód, na szczęście nie był to wypadek tak groźny, żebym był poturbowany tak dalece, żebym później nie mógł chodzić, żebym był kaleką. Potrącił mnie ten samochód. Ludzie ci byli bardzo, że tak powiem, nie zagniewani, ale zdziwieni, że ja jestem bez pomocy, biegam po ulicy. Siostra, która była w domu akuratnie, jak zobaczyła, że wpadłem, zamknęła drzwi, nie wpuściła nikogo. I przez te kilka dni rodzice rozważali, co ze mną robić. Mnie było wszędzie pełno. Miałem tych kolegów. Koledzy… W tym budynku to wszystko Żydzi, ale byli dla mnie życzliwi i ja byłem z tego też zadowolony. Rosłem między nimi jako, można powiedzieć, kolega, którego oni szanowali, bo był mocniejszy, bo już pracował. Ale doszło do tego, że trzeba było opuścić to miejsce, to się pieniądze skończyły. Wyjechaliśmy poza miasto. Ojciec miał rodzinę na takiej okolicy Młyńki Szkolnikowe.
    </section>
    <section>
        <time>1046</time>To jest ta sama okolica, tylko może dwa kilometry od centrum. Tam naturalnie było mieszkanie, wszystkie warunki były, nie było tylko jednego – było daleko do szkoły. Nie zawsze trafiałem do szkoły o odpowiedniej porze. Po drodze zawsze znalazłem coś ciekawszego, a szczególnie interesowały mnie wystawy. Tam, gdzie książki, to już musiałem obejrzeć. To odbijało się na nauce. Chociaż ja dobrze się uczyłem, ale ta obowiązkowa obecność w odpowiednim czasie stosowana była dla wszystkich, nie tylko do mnie. Po pewnym czasie doszło do tego, że i tamte Młyńki nie pomagały dla mnie, było za daleko. Był taki czas, kiedy był duży kryzys i ludzie, którzy pracowali po różnych miejscach, gdzie tylko się znalazła praca, nie byli w stanie utrzymać rodzin. Były bunty, bezrobocie było. Ojciec to odczuwał bardzo. Ja zapamiętałem tylko tyle… jak przez to taka rzeczka przepływa Tyśmienica… przechodziłem razu pewnego, to zauważyłem ludzi stojących przed takim wysokim… no nie słupem, wieżą, którą… był prąd wysokiego napięcia. I płakali i zdziwieni byli. Nie wiedziałem, co jest przyczyną tego. Podszedłem bliżej, a tam wisiał człowiek. Powiesił się ze względu na to, że nie miał pracy, nie miał z czego żyć.
    </section>
    <section>
        <time>1187</time>Tam był napis: <span style="font-style: italic;">Sram na Polskę, bo tak trzeba, kiedy nie ma chleba.</span> W takiej obrzydliwej formie dziękował za to, co jest. Od tych lat rozumiałem już jako dziecko, co to jest praca, co to są pieniądze, i jak do tego dochodzić. Musiałem bardzo walczyć o to. Jak mogłem, starałem się nie przysparzać rodzicom kłopotu swoją osobą. Ale zamiłowanie moje było inne. A nie mogło ono iść razem z upodobaniem, tylko co można było zrobić, do czego można było dojść. Ojciec zmieniał, to znaczy cała rodzina zmieniała, bo nie zapłacił… Bo to po jakimś czasie fora za dwora, furmanka i przejeżdżaliśmy z jednego miejsca na drugie miejsce. Co najmniej pięć miejsc zmieniłem, zapamiętałem. Zapamiętałem, jak mieszkaliśmy w takim miejscu, gdzie wprowadzono pierwszy wodociąg w Drohobyczu. Jak te rury kładziono, jak wielkim, że tak powiem, oczekiwaniem… woda była później potrzebna. Ten Drohobycz powoli się rozrastał. Rozrastał się, poszerzał, nie zmieniał może ilości ludzi. Tam maksymalnie było około dwudziestu, dwudziestu kilku tysięcy ludzi. Ale przybywało ludzi coraz bardziej wyszkolonych. Szkoły, które dawały dzieciom wiedzę.
    </section>
    <section>
        <time>1332</time>Ja nie trafiłem po siedmiu klasach do gimnazjum, bo na to ojca nie było stać. Ojciec i matka pracowali we dwójkę, ale nie byli w stanie. Za szkołę się płaciło przed wojną. Ja obrałem zawód mechanika samochodowego. Nie tyle samochodowego, ale to było to. Pracowałem w tych warunkach przez, można powiedzieć… W 1939 roku dopiero... Jak skończyłem te swoje lata, to miałem tylko podstawową szkołę i wieczorową szkołę. Bo jak pracowałem, to musiałem mieć… tego czeladnika musiałem zdobyć i musiałem chodzić wieczorem do szkoły. Zdobyłem tego czeladnika, poznałem też inne zawody i zostałem przy tym zawodzie. Niestety miałem wypadek w pracy. Bardzo ciężki, uszkodzenia. Mechanik, z którym pracowałem, posłał mnie po taką brudną benzynę, bo miałem tam coś umyć. Doszedłem do tego miejsca, gdzie ta benzyna była. To było bardzo niechlujnie zrobione i bardzo niebezpiecznie, ale ja na to nie miałem żadnego wpływu. Więc tą benzynę z puszką, przechodząc, jak trzymałem, trąciłem, w pobliżu paliło się. Zajął się na mnie ten… Ta lewa ręka i prawa ręka, i twarz. Więc przepadło, już Włodek został odsunięty. Przez kilka miesięcy leżałem chory, całkowicie niezdolny, bo i twarz i ręce.
    </section>
    <section>
        <time>1471</time>Później, jak wróciłem już na tyle, miałem szczęście, że tam, gdzie pracowałem u tego Mnicha, przyjeżdżali różni ludzie. I przyjeżdżał lekarz. Ja wiem, chyba przeznaczenie człowiekowi. Ja temu lekarzowi zawsze robiłem przy samochodzie, posprzątałem, zrobiłem. On mi nieraz dał na… kilkadziesiąt groszy, to było też dla mnie dużo, ale wystarczyło mi, jak podziękował. A on był chirurgiem. I jak to się stało, to mi mówili że nic, tyko chlasnąć. Do szpitala i chlasnąć. Ale ja nie dałem, no i matka też mnie na to nie wyrażała zgody. Nie wiem, co by ojciec mówił. Ale doszło do tego, że poszliśmy matka ze mną do tego lekarza, któremu ten samochód czyściłem i o niego dbałem, i on powiedział: <span style="font-style: italic;">- Nie, nie będziemy obcinali ręki, tylko będziemy leczyli to.</span> No i jest ta ręka. Wprawdzie ja nie miałem możliwości później mieć pracę. Jak zdobyłem ten… byłem po egzaminie czeladniczym, to mnie ten pan Mnich z pracy musiał zwolnić, bo się nie nadawałem. Tam przecież trzeba było myć, a przed wojną nie uznawano rękawiczek. Nikt w pracy brudnej nie używał rękawiczek. Ręce były brudne, ale nie rękawiczki. Rękawiczki nikt nie znał. W tym czasie akuratnie tak się złożyło, przez jakiś czas nie miałem co z sobą zrobić. To już było po egzaminie, skończyłem i otrzymałem ten dyplom czeladnika, że już jestem… mam już jakieś kwalifikacje.
    </section>
    <section>
        <time>1612</time>Przechodząc główną ulicą w Drohobyczu, ulicą Mickiewicza (ona przy kościele i za ratuszem przechodzi, tam spacery zawsze były), przechodził kolega, z którym razem, można powiedzieć od pierwszej klasy, się przyjaźniłem. On poszedł do gimnazjum, a ja do pracy. On mnie zobaczył i zaczął wypytywać. Powiedziałem: - <span style="font-style: italic;">Tak, tak, nie mam co teraz z sobą zrobić. Do pracy się nie nadaję jako mechanik, co ja będę robił, nie wiem</span>. A już jestem na tyle dorosły, że trzeba by zarabiać na siebie, bo rodzina jest w trudnej sytuacji. On wysłuchał mnie i powiedział:<span style="font-style: italic;"> - Chodź ze mną. Chodź. Ja tu potrzebuje pójść, poczekasz na mnie. Idę do Schulza. I </span>poszedł do Schulza. Przez dłuższy czas nie było go, rozmawiali, a ja siedziałem na schodkach, co zostały zachowane, tak częściowo. On przyszedł z Schulzem i Schulz do mnie już nie jak do ucznia, ale jak do pana. Skąd on mnie mógł poznać? Ja jego poznawałem, od dziecka go znałem. I powiada:<span style="font-style: italic;"> - Co pan chce robić?</span> Powiedziałem:<span style="font-style: italic;"> – Ja się nie nadaję do innej roboty, jak do roboty, która nie wymaga takiego wykształcenia.</span> Jestem prosty robotnik, żeby mi dali robotę, będę robił.<span style="font-style: italic;"> – Acha. Ja coś dla pana znajdę.</span> Za dwa dni kazał przyjść, przyszedłem. Powiada: <span style="font-style: italic;">- Niech mi pan zrobi swoje rysunki. </span>
    </section>
    <section>
        <time>1759</time>I przynosiłem tak może przez miesiąc. On te rysunki brał ode mnie. Naprzód rysunki, później akwarele, bo ja nie znałem innego sposobu malowania, tylko akwarelą. On to wszystko u siebie jakoś gromadził, trzymał. Ale on zwlekał, nie wiedziałem, że to, o co... Kazał robić z jakiegoś posągu, to znów coś innego wymyślał. Ja to przynosiłem. To, co on chciał. Dawał mi książki, dotychczas zachowałem na pamiątkę niemiecki ilustrowany... Wtenczas ilustracje kolorowe były bardzo trudne. (Do? 1; 00:30:12) tych książek też robiłem ilustracje. I któregoś dnia powiada: <span style="font-style: italic;">- Ja dla pana tutaj mam taką pracę, ale to jest koło Sambora. Tam jest kościół, w kościele </span>– wymienił nazwisko tego artysty –<span style="font-style: italic;"> maluje i on potrzebuje takiego młodego człowieka, który będzie mu przynosił i wnosił, co trzeba. </span>Przy malowaniu na ścianach jest dużo roboty z tym noszeniem, oczyszczaniem, przygotowaniem. I ja wyraziłem na to zgodę. To było moje największe marzenie, taką robotę znaleźć, gdzie bym coś robił, malował. No i doszło do tego, że moje starania nie spełniły się, wojna. Już nic nie było, koniec. Ja widziałem… A należałem do takiej organizacji, organizacji można powiedzieć związanej z Legionami, Strzelec. Byłem już tam dobrze widziany, nawet mi od czasu do czasu jakąś pracę znaleźli.
    </section>
    <section>
        <time>1905</time>Ten komendant zawołał mnie do siebie i powiada: <span style="font-style: italic;">- Słuchaj, dla ciebie jest jedno tylko wyjście. My już jesteśmy w stanie wojennym, nikt nic nie wie. Ale to się skończy wojną. Byłeś dobrym strzelcem, wspaniałe miałeś wyniki w strzelaniu, wytrzymały byłeś jako piechur. Ja proponuję ci, żebyś poszedł do junackich hufców pracy. </span>Ja nie wiedziałem nawet, że takie organizacje są. Dowiedziałem się, że to jest organizacja, można powiedzieć, zmobilizowana na tyle, że wszystko dostaje się – ubranie, buty, jedzenie – tylko się pracuje. Ćwiczenia od czasu do czasu jakieś tam się odbywają wojskowe. Ale w gruncie rzeczy z wojskiem to jeszcze daleko. Ale to było bliżej już, jak ja sam bym sobie życzył. Nie wiedziałem, że szykuje się wojna. Różnie się mówiło, różnie się czytało, do różnych rzeczy dochodziło. Ale nie sądziłem, że to tak szybko nastąpi. Poszedłem na wiosnę do junackich hufców pracy. Zostałem przyjęty, to było w miejscowości Ropczyce. Odbyłem tam jak wszyscy inni, tak jak w wojsku się przechodzi, rekrucki czas i później nas angażowano w różne miejsca. Byliśmy nawet pod Zakopanem, w Nowym Targu.
    </section>
    <section>
        <time>2043</time>Chyba to jest ta miejscowość… Przez jakiś czas tam ćwiczyliśmy. Doszliśmy do tego, że oni wybierali tych mniej wytrzymałych. Zaangażowali natomiast grupę bardziej wytrzymałych, do których mnie też zaliczono. I któregoś dnia przychodzi wiadomość, że my, ta grupa tych młodych ludzi wyjeżdża na Polesie. Na Polesiu był budowany most nad rzeką. Ja w zasadzie byłem zaangażowany już jako sanitariusz, bo mnie to przypisano, ćwiczyłem trochę, i świetlicowy. Bo trochę tej kultury… Po prostu jak były gdzieś jakieś kursy, to ja próbowałem zdobyć to, co się dało. Byłem tym, który w tej świetlicy po pracy... Jak ci koledzy po pracy chcieli trochę odpocząć, posiedzieć, popisać, posłuchać radia, bo radio już było lampowe. Już dłużej można było posłuchać. Były książki, była możliwość pisania listów. I ja miałem obowiązek dopilnować tego. Spałem razem z nimi w namiotach. Byłem ich kolegą, ale miałem taką funkcję. Trwało to do czasu, kiedy wojna wybuchła. Nas nie ruszono. Od nas nikogo nie wysłano na front. Zostaliśmy tam i czekaliśmy. Budowaliśmy ten most, który na tej rzece był potrzebny.
    </section>
    <section>
        <time>2186</time>I doszło do takiej sytuacji, że jak wracali niektórzy uzbrojeni ludzie, to przychodzili tam do nas i zostawiali broń. Po prostu zbroiliśmy się już po trochę. Przychodziły w formie książek, takie przychodziły szafy jak gdyby, a w tych szafach nie było książek, tylko była broń. I takie bardzo skromne uzbrojenie, które żeśmy mieli, doprowadziło do tego, że jak ja, siedząc przez całą noc, słuchałem, co się dzieje, że wojska sowieckie idą, zawiadomiłem swoich oficerów, to natychmiast nas zebrali, zmobilizowali tyle, co było. Nie było takiego ani jednego, który by poszedł do domu, wszyscy podporządkowali się. Broń, co była, to rozdzielono, a reszta – to gdzie się uda, jak się uda. Część została jak gdyby skierowana w inną stronę, a ja wraz z innymi kolegami pociągiem dojechaliśmy w kierunku na Brześć. W drodze już bombardowali Rosjanie, ostrzeliwali z samolotów. My byliśmy już uzbrojeni, ale co to było… jakie to miało znaczenie? Jak ja siedziałem w takim pociągu, w którym przewożona była mąka dla tych, którzy w Brześciu byli. Bo tam nie było co jeść, więc mąka była. Tak wyostrzone było, żeby karabin maszynowy, który był, i ja byłem w tej obsłudze… Ja nie byłem wojskowy, tylko wojskowy obsługiwał, ale potrzeba było podawać pociski.
    </section>
    <section>
        <time>2332</time>No i miałem też ten karabin swój. Nas było dwóch i ten, który ostrzeliwał z karabinu maszynowego. To były po prostu żarty, to nie miało znaczenia. Te samoloty to był MiG, ten krótki samolot, bardzo szybki. Zanim się do niego strzeliło, to on już był za nami. W ogóle żadnego zastosowania. Może ujechaliśmy ze 20 km. Tamte tory już były zbombardowane, już tam wagony były poprzewracane. Musieliśmy wyskoczyć z tego, bo ciągle ten obniżał się, tymi pociskami po wagonach. Wiele może było tam innych, którzy ucierpieli na tym, ale mnie nie ostrzelono, żebym dostał pociskiem, tylko… Partyzantka, która już tam była, przeciwko polskim wojskom, ostrzeliwała z tych… pocisków takich, że pocisk się rozrywał, jakby granat padał. Te pociski były blisko nas i ja zostałem przysypany tym pociskiem. Zabrano mnie do pomieszczenia, w którym służył społecznie Czerwony Krzyż. Zrobił tam taki sanitarny punkt. Nas było kilku. W nocy, a raczej nad ranem, przybiegł jakiś człowiek, który powiedział: <span style="font-style: italic;">- Natychmiast uciekajcie, bo Rosjanie są już blisko</span>. Ja po tym, jak straciłem tę przytomność, niewiele wiedziałem, gdzie co i jak, i zostałem okradziony z munduru.
    </section>
    <section>
        <time>2473</time>Człowiek, który zabrał, zostawił mundur strzelecki, ze związku. To był jak wojskowy, bo to prawie wojskowy był, a ten mundur był prawie jak cywilny, ten junacki. Widać ten człowiek miał ważną sprawę, zostawił mi ten mundur, a tamten zabrał ode mnie i poszedł. Co się stało, jak to było? My we dwójkę… Ten drugi był ranny, ranny był w nogę powyżej kolan i nie mógł iść. To myśmy we dwójkę tylko zostali i we dwójkę żeśmy cały czas szli. Z daleka, jak koło wioski jakiejś przechodziliśmy, to ludzie nam z daleka: - Tylko lasem uciekajcie, bo jak pójdziecie przez wieś, to zginiecie. Ludzie powiadali:<span style="font-style: italic;"> - Wojsko spędzają na nocleg, a później podpalają tę stodołę i idą ze wszystkim. </span>Tam powstała ukraińsko-białoruska partyzantka. Myśmy tak może szli, ja wiem, ze dwa tygodnie. Doszliśmy do takiej miejscowości, bo już nie było tych wszystkich trudności. Tylko doszliśmy do Włodawy. To jest blisko, panowie wiedzą, gdzie Włodawa jest. Do Włodawy doszliśmy… Tam nam dzieci… Te dzieci były nawet bardzo zdziwione. Powiedzieliśmy i zaprowadzili do człowieka, który prowadził… To był oficer, rotmistrz. Wszystkich rannych zbierał do jednego pomieszczenia i w tym pomieszczeniu przetrzymywał. Jak ja się tam znalazłem? Ja nie byłem ranny, na szczęście wszystko było w porządku. Tylko byłem, że tak powiem, takim… ani wojsko, ani cywil.
    </section>
    <section>
        <time>2614</time>Ale to nie miało dla nich wielkiego znaczenia. Zaproponowali mi, żebym został razem z tymi chorymi, a mnie wyślą do Kocka. Bo to było pod Kockiem. Między Kockiem a tą miejscowością była taka miejscowość, gdzie można było się zorientować, co dalej robić ze sobą. Czy rannych wieźć czy nie wieźć, czy zostawić. Ja zostałem posłany. Trochę jechałem, bo w tamtą stronę jechały różne takie… czy samochody, czy furmanki. To jest ponad 80 km. A w drugą stronę to już nikt nie jechał i szedłem, szedłem…. Tak różnie to było, że w końcu na późny… nocą prawie już wróciłem do tego miejsca, gdzie… To było w szkole, te nasze miejsce tych chorych.. Wróciłem kompletnie na wpół żywy. Rozebrałem się, żeby odpocząć, przespać się. I nad ranem Sowieci zaatakowali. Całe miasto zostało zaatakowane. Żydzi i ci… wszelkiego rodzaju jakieś nieżyczliwe Polsce osoby przystępowały do tej grupy i walczyły przeciwko nam. Zabijali w nocy, już rozpoczęli tę walkę. I doszło do tego budynku, w którym myśmy byli, zaczęli ostrzeliwać. I ten major czy rotmistrz powiada do mnie:<span style="font-style: italic;"> - Zdejmuj koszulę i wywieś koszulę na patyku, że się poddajemy. </span>Tak zrobiłem i zostałem tylko w kalesonach. Jak już Sowieci wpadli, wszystkich stamtąd wyciągnęli, nas wyprowadzili na rynek tego miasteczka.
    </section>
    <section>
        <time>2757</time>Było pośrodku drzewo, a pod tym drzewem znalazł się oficer na koniu. I do tego oficera prowadzili gienerałów. Oni nie zdejmowali, wszystko jedno, co było, nie zdejmowali ani tych czapek, ani swoich… nie zdzierali, bo tu… Mówili, że… Nieprawda, do końca ich widziałem, jak było. I takiego oficera, gienerała kilku Żydów, nie-Żydów, różnych mętnych, że tak powiem, ludzi, do których trudno było mieć zaufanie, ciągnęli za ręce i pchali pod ogon koński. Koń nie wytrzymywał tego, zaczął wierzgać i ten oficer krzyknął do nich, żeby natychmiast odeszli. Wojsko sowieckie przyszło, porozpędzało ich. No ale zostało, koniec. Cały dzień kontrole przeprowadzali, przeprowadzali rozmowy. W związku z tym, że ja nic nie miałem, to tylko po rozmowie skończyło się na tym. W nocy nas zgonili na tartak, nawet nie wiem wiele kilometrów jest od tego, i przenocowaliśmy. Tak mi było przykro, że dwóch ojców… Bo oni mogli być moimi ojcami prawie, gdzieś około 50 lat, dwóch mężczyzn. Byli jako powołani do wojska w czasie wojny. Doprowadzili do tego, że jak ja się koło nich położyłem, to żeby nawet mnie tym płaszczem przykrył, nie. Tak na tym… Do rana ledwie przeżyłem tam. W nocy były strzały, kilku, którzy chcieli uciekać, zginęło. Kiedy rano już ruszyliśmy w drogę na Brześć (ja zresztą nie wiedziałem, dokąd idziemy), oficerowie najwidoczniej to wszystko już zorganizowali – z tych zabitych zabrali odzież i buty i wszystko mnie przyniesiono.
    </section>
    <section>
        <time>2906</time>I ja razem z nimi szedłem do Brześcia. Cały dzień. Po drodze były egzekucje. Jak ktoś uciekł, to ten szedł za nim do końca. Jak przyszedł gdzieś do ludzi… Nie zdążyli nawet, żeby on się skrył. Ale jak wpadł do mieszkania czy gdzie, to na oczach tych ludzi w tył głowy i do widzenia. Nie było gdzie uciekać, ani tu miejscowości żadnej nie znam, nie wiem, co robić. Doszedłem z nimi aż do Brześcia. W Brześciu była już prawie noc. Doszło do takiej sytuacji, że ja nie wytrzymałem. To już trzeci dzień bez jedzenia, bez spania. I był bilard. Przed wojną na stacjach kolejowych takie były stoły bilardowe. Ten stół bilardowy był otoczony ludźmi, ale nikt nie grał. To ja się położyłem na ten stół bilardowy i usnąłem. Usnąłem przemęczony. Rano ktoś mnie szarpie. <span style="font-style: italic;">- Gówniarzu!</span> – powiada. – <span style="font-style: italic;">Co ty robisz? Co ty, śpisz tutaj, a was wszystkich wywożą!</span> Nie wiedziałem, o co chodzi. Zerwałem się, zebrałem to, co miałem na sobie. Ale jak? Na bramie każdej stał żołnierz, nie wyjdziesz, on cię nie wypuści. Zauważyłem, że stała grupa ludzi, która otoczyła oficera sowieckiego i on prowadził z nimi rozmowę. Przez dłuższy czas pociągi do Brześcia nie chodziły ani z Brześcia nie wychodziły. Bo Brześć twierdza była otoczona i były tam walki. On im coś tłumaczył, stanąłem koło nich. Zrozumiałem tylko tyle, że on, jak dochodził ten człowiek, który był tutaj i dochodził do tego żołnierza, co stał na bramie, to on jego się pytał:
    </section>
    <section>
        <time>3051</time><span style="font-style: italic;"> - Rozresził</span>?(? ros. 1;00:50:52). Nawet nie wiedziałem, co znaczy to słowo <span style="font-style: italic;">rozresził</span>, ale słyszałem. A potem:<span style="font-style: italic;"> - Rozresził.</span> I ja też tak zrobiłem. Podchodzę do niego: <span style="font-style: italic;">- Rozresził</span>. No, poszedłem. Wiedziałem tylko tyle, że mam tutaj w pobliżu kolegę, który razem ze mną był, tylko to był kolega po maturze. Oni odbywali służbę w junackich hufcach pracy miesiąc. Ale wystarczyło, żeby my się zaprzyjaźnili. I on mi podał adres. Ja ten adres miałem w pamięci i przyszedłem do tej wioski. Ci ludzie byli bardzo, że tak powiem, zdziwieni, skąd, co i jak, ale życzliwi. Poznali. Powiedzieli, że ja jestem stąd znany. Ich brata znam, syna. To znaczy dorośli, ten… ojciec był inwalidą jeszcze z carskich czasów. Jak doszło do tego, że oni się mną zajęli, to dali tyle jeść, że ja później przez dwa tygodnie byłbym skończył. On dopiero wtenczas im dał do wiwatu. Powiedział: <span style="font-style: italic;">- Jak to można? Jak to można? Nie wolno</span>. Później na całe życie się dowiedziałem, że jeżeli człowiek długo nie je, a później zje, to może to przypłacić życiem. Byłem tam przez jakiś czas. Ten kolega starał się o to, żebym miał możliwość wrócić do domu, ale to było bardzo trudne. Była taka osoba, żona oficera, która na granicy na rzece Bug miała takie miejsce, że do niej, jak się trafiło, to ona potrafiła załatwić, żeby ktoś, kto się zajmował przewożeniem na drugą stronę…
    </section>
    <section>
        <time>3188</time>Bo ja musiałem wracać do domu, nie miałem dokumentów. Nic nie miałem. A nie mogłem zostać tam u nich, bo gdyby to trafiło, to oni by mieli ze mną kłopoty poważne. Niemcy przecież by nie darowali im tego, że ktoś jest niezameldowany. Ja nie mogłem ich narażać. Zdarzyło się tak, że jak nastąpił… Zaprzyjaźniłem się z tymi ludźmi, było mi tam dobrze. Myślę: zostanę tutaj. Ale którejś nocy linia telefoniczna została zerwana. Zerwana linia telefoniczna, słupy przewrócone, więc Niemcy uważali, że to jest partyzantka, i zabrali tego mojego kolegę, ich najstarszego syna. <span style="font-weight: bold;">Musiał pan zza Bugu wrócić do domu. Jest pan w gościnie u tych bliskich panu ludzi. </span>Tak. No ja stamtąd musiałem uciekać, bo narażałem tamtych ludzi. Dokumentów żadnych, proszę pana. On został jako… Jak się zamyka człowieka, to po to, żeby przez jakiś czas z niego coś wyciągnąć albo zabezpieczyć przed tym, żeby drugi nie zrobił krzywdy temu człowiekowi. Oni zabrali jego, mojego tego przyjaciela, z którym byłem w 1939 roku, zabrali go jako zakładnika. Więc ja nie mogłem tam wrócić już, musiałem uciekać. Raz przedostałem się na drugą stronę Bugu, jeszcze niezamarznięty był. Już byłem po tamtej stronie. Jakaś banda pijaków po prostu była po tamtej stronie, rozrabiali. Czy oni to przeprowadzali… Czy było to ich jakąś, że tak powiem, stałą czynnością, czy po prostu miejscowa ludność… popili się i rozrabiali.
    </section>
    <section>
        <time>3332</time>Rosjanie słyszeli tam jakieś głosy, poszli, akurat w naszą stronę. I złapali nas, tę grupę, która przeszła na tę stronę. Było nas może 8 do 10 ludzi. Cała ta grupa wpadła. Zabrali nas do tej twierdzy, zamknęli. Wiadomo, że przecież jedzenia nie ma. Później po kilku godzinach na przesłuchanie, dochodzenia, rozmowy, rozmowy. Oficerowi, który prowadził ze mną rozmowy, mówiłem, że ja tu przypadkowo jestem i zastała mnie tu wojna, a ja pochodzę z tamtych stron, od Lwowa. I że ja tam potrzebuję wrócić, tam jest moja rodzina. On wysłuchał wszystko i do tego żołnierza, który tam był, powiada: <span style="font-style: italic;">- Ty jego zabierz, żeby on wrócił z powrotem na tamtą stronę, do Niemiec. On u nas jest niepotrzebny. </span>I skończyło się. I oni nas, taką grupę tych, co mieli, , wszystkich z powrotem przewieźli na tę stronę, skąd żeśmy wyszli. Wróciłem do nich, byli bardzo zdziwieni. I ja też zrobiłem im kłopot. Co robić teraz? Co robić? Ale trzeba próbować, nie ma wyjścia. I za parę dni znowu próba. I udała się próba. Przeszliśmy na drugą stronę. Jeszcze był taki mróz, że po lodzie żeśmy przeszli na drugą stronę. Dostałem tam trochę tych rubli, żebym mógł się znaleźć po tej rosyjskiej stronie. Znalazłem się już tam i z daleka widziałem dom. Ja myślałem, że to… Blisko stacji ma być.
    </section>
    <section>
        <time>3482</time>To znaczy, że blisko stacji. I rzeczywiście, dom był, ale to był sklep. Było tam mnóstwo ludzi, bo był akuratnie chleb. No i ja, naiwny i niedoświadczony człowiek, zamiast unikać ludzi, to ja poszedłem sam w ich ręce. Wziąłem, kupiłem ten chleb, ale człowiek, ten, który… nie podobałem mu się. A zdradziłem się tym, bo jak każden, że tak powiem, przedwojenny młody człowiek, kłaniał się. I jak odchodził, też się kłaniał. Zdjąłem czapkę. <span style="font-style: italic;">- O, Polak! </span>Jak krzyknął, że Polak, jak oni się rzucili za mną, zacząłem uciekać. Daleko bym nie uciekł. Ale tak ten płot ze słupów, z tych progów, co robią, że odgradzają linię kolejową takimi grubymi słupami… Ja się po prostu tam położyłem za tym ogrodzeniem i trochę przykryłem śniegiem. Oni polatali, polatali i przepadło, zginęło. Cicho jest i ciemno. I słyszę głosy, po polsku nawet, wiatr przynosi. Otrzepałem się, wychodzę. Dwóch byłych kolejarzy polskich idzie w tym kierunku do mnie. Byli zaskoczeni, zdziwieni. Nie bardzo ufnie, ale powiedziałem im, co i jak. On powiada: <span style="font-style: italic;">- Słuchaj, jak masz pieniądze, to pojedziesz, ale jak nie masz, to koniec. </span>Mówię, że mam, dostałem pieniądze. Poszliśmy na dworzec. Oni znali kobiety, co handlują. Podeszli do jednej z nich i rozmawiają.
    </section>
    <section>
        <time>3622</time>Powiada: <span style="font-style: italic;">- Słuchaj, on musi się znaleźć we Lwowie. </span>A ona do Lwowa jeździła na handel. <span style="font-style: italic;">– Ty musisz pomyśleć, jak to trzeba zrobić. </span>Ona mnie obejrzała z każdej strony:<span style="font-style: italic;"> - On będzie chory, on nie słyszy. On jest chory i to będzie mój wnuk. – Dobra. </span>Pieniądze dałem, baba przykryła. A to były takie wagony, że pewnie panowie nawet nie widzieliście. Drzwi z jednej i drugiej strony i jeden przedział jest. Nie cały wagon jest przedział, tylko każdy w każdym przedział. Jeszcze takie starodawne widocznie wagony. I ona w tym wagonie usadziła mnie przy sobie tak pod okno. Przyszedł rosyjski kontroler, sprawdzał wszystkich i do niej. A ona powiada: <span style="font-style: italic;">- Widzisz, co się stało. Wojna, jednych zabijają, a drudzy giną od… Ja z nim muszę do lekarza jechać, do Lwowa, bo tutaj nie mogą go leczyć. - A co mu jest? - Nie słyszy i nie widzi. – A co się stało? – A widzisz…</span> Tak rozmawiała z nim, on wierzył, nie wierzył, ale dostał w łapę i puścił. Przyjechałem do Lwowa i co robić ze sobą? Jestem nie-Ruski, włosy długie, twarz taka... Ale tutaj czuję się jak u siebie w domu, bo Lwów znam. Poszedłem do fryzjera, żeby mnie obstrzygli. Oni obstrzygają inaczej jak Europejczycy. Doszło do tego, że ona - ta, która mnie strzygła - dała mi do zrozumienia, że tak jak ja jestem brudny, to ona takich jeszcze nie miała.
    </section>
    <section>
        <time>3776</time>A gdzie ja się miałem umyć? Kiedy, gdzie? Co robić? Tutaj dalej się trzymać nie ma co. Idę. Wsiadłem do pociągu, dojechałem do Drohobycza. Przyjechałem, przychodzę do domu. Wszystko gładko, bo to swoje strony. Na szczęście nikt mnie nie kontrolował, z nikim nie musiałem rozmawiać. Dochodzi do tego, że ja jestem pod drzwiami u siebie w domu, a oni nie wiedzą i nie chcą mi otworzyć. A ja mówię: <span style="font-style: italic;">– Władek jestem. - Niemożliwe! </span>Otwierają, radość wielka. Ale za chwilę, jak już dali mi jeść, mówią: - Słuchaj, ty nie możesz być tu ani chwilę. Ciebie tutaj, proszę ciebie, już szukają od dłuższego czasu. Ja powiadam: I co mam zrobić? Gdzie mam pójść? Ja wróciłem do domu i co tu teraz będę robił? <span style="font-style: italic;">- Pomyślimy nad tym. Prześpij się. </span>Siostra, która była jak matka dla mnie, porozmawiała, pozałatwiała sprawy. Ucieczka na Węgry. Szykuje się jedna. <span style="font-style: italic;">- Pójdziesz z tą wycieczką…</span> Powiadam:<span style="font-style: italic;"> - Pewnie</span>. Nie doszła do skutku. Tak coś było piąta dopiero, za piątą dopiero dostałem się do takiej grupy. Pojechaliśmy kawałek, tak dokąd to było możliwe, do granicy. A później przesiadka i pieszo. Granicę trzeba było przejść przez rzekę. Rozpoczęła się wiosna, śniegi się topiły, rzeka stała się nie do przekroczenia.
    </section>
    <section>
        <time>3908</time>W jakimś miejscu trafiliśmy na człowieka, który nam pokazał, ale nawet nie wiedzieliśmy, jakie skutki będą tego. Pokazał, gdzie jest przejście takie wiszące, z lin zrobione. Że pojedyncze osoby mogą przejść z jednej strony na drugą stronę. No, innego wyjścia nie było, idziemy. Jak czoło doszło do tamtej strony, nastąpiły strzały. Zaczęły się… Słychać strzały i krzyki, hałasy spowodowane tym, można powiedzieć, atakiem ze strony miejscowych ludzi czy wojska, nie wiadomo, co było. Ja byłem przydzielony do jakiegoś oficera. Wprawdzie on był po cywilu, ale to był na pewno bardzo ważny człowiek. I on… Mieliśmy do brzegu może jeszcze jakieś pięć metrów. Zawróciliśmy szybko i z powrotem pieszo do Truskawca. To jest 60 km. I całą noc żeśmy szli. On mnie pouczał po drodze, rozmawialiśmy. Coś tam mieliśmy… te torby… jeszcze nie wyrzuciliśmy, to trochę podjedliśmy. Doszliśmy do Truskawca, on mnie pouczył, co mam robić, co mam mówić, jak mam się zachowywać. Widocznie był doświadczony w tych sprawach, bo jego nauka bardzo mi się przydała. Ja w Truskawcu już byłem, bo Truskawiec, Drohobycz to jest po prostu miejsce, które na co dzień dobrze znałem. Poszedłem tam, wiedziałem, że tam znajdę swoich. I rzeczywiście, trafiłem na ojca kolegi, który tam budował w grupie osób.
    </section>
    <section>
        <time>4052</time>Ja go poznałem i zaprosiłem go do siebie. A on powiada: <span style="font-style: italic;">- Nie kręć się, chodź ze mną.</span> Schował mnie do takiej kamery w budynku, gdzie miał narzędzia, to wszystko. I powiada: <span style="font-style: italic;">- Tu musisz przeleżeć. Wieczorem wracamy do domu i wrócisz razem z nami. </span>I tak zrobiłem. Zresztą dużo mi nie trzeba było, jak się położyłem, to spałem całą noc umęczony. Jak wsiedliśmy do tego autobusu do Drohobycza, dojechaliśmy, podziękowałem mu, że był na tyle dla mnie życzliwy i nawet nie obawiał się. Bo bardzo duże kłopoty by miał. Wróciłem do domu, w domu wielkie zdziwienie: <span style="font-style: italic;">- Jak to? Co to? Jak ty się dostałeś tutaj? </span>Miałeś być już na Węgrach, a ty z powrotem w domu jesteś? A ja powiadam: <span style="font-style: italic;">- Chwalcie Boga, że jestem w domu, bo kto wie, z tamtych, których po tamtej stronie złapali, tam który zginął, to zginął, a reszta na pewno pojedzie na Sybir. </span>	Trzeba było się chować. I tak się musiałem kryć, bo nie miałem żadnych dokumentów. A tu oni już wprowadzili dowody osobiste, każdy musiał się okazać takim dowodem. Tak na dzień to zawsze mieszkałem u ludzi życzliwych, od których rodzice wynajmowali jedno pomieszczenie. Za dnia mnie nie było, za dnia ja na strychu. Bo to budynek własny, był strych i ja na strychu byłem. Na noc dopiero wracałem. To trwało przez kilka miesięcy. Zanim się dowiedziała… Matka w końcu dowiedziała się o tym Żydzie bogaczu, u którego pracowała, Sternbachu.
    </section>
    <section>
        <time>4189</time>I ten Sternbach, u którego on sprzątała, prała, całymi dniami, którymi tam przychodziła po to, żeby zarobić parę złotych…teraz szukała u niego pomocy. Tylko jego już nie było, jego stamtąd wyrzucili, z tego budynku. Zajęli go Rosjanie, a on prywatnie, miał inne jakieś mieszkanie u ludzi. Przecież to był prawie , można powiedzieć, kapitalista, miał kopalnie, różne bogate miejsca, z których czerpał pieniądze. Ale był bardzo życzliwy. Matce powiedział: <span style="font-style: italic;">- Nie martw się, ja to wszystko załatwię. Niech on przyjdzie do mnie za dwa dni.</span> Przyszedłem za dwa dni. - Masz tu kartkę, idź na Polmin. To fabryka, rafineria, na której miałem pracować.<span style="font-style: italic;"> - Idź tam i zgłoś się do takiej a takiej osoby. </span>	Wszystko załatwili. Mówią teraz, że to było niemożliwe. A jednak było możliwe. Dostałem dokumenty. Z tymi dokumentami, jak tam przyszedłem, to od razu miałem dowód osobisty, tzw. paszport. I pracowałem. A to była organizacja, jak u nas LOK. To taka sowiecka organizacja była. I on był głównym księgowym czy kimś, kto zarządzał, od niego zależały te wszystkie sprawy. I on mnie tam dał jako tego, który się będzie uczył, będzie kierowcą i będzie wyświetlał filmy. Bo to urządzenie, przenośna aparatura filmowa… Na wioskę z nią przyjeżdżali i wyświetlali filmy. Mnie to odpowiadało. <span style="font-style: italic;">- Ale przez rok, pół roku czasu będziesz musiał chodzić na rosyjski język, naukę.</span>
    </section>
    <section>
        <time>4334</time>Bo ukraiński nie odpowiada im. Rosyjski język. <span style="font-style: italic;">- Dobrze</span>. Mi łatwo poszło z rosyjskim, bo ja znam ukraiński. Tylko później, żeby ten dźwięk wydawać taki, jak był powinien, żeby nie zmieniać na ukraińskie. Pracowałem tam, można powiedzieć, bardzo dobrze. Dużych pieniędzy nie było, ale nikt mnie nie ruszał, bo miałem już tutaj czarno na białym. Ten mój kolega, który mnie chciał, że tak powiem, powiesić, stanął przed tym, że on nie może mi nic zrobić, bo jestem teraz tak bardzo ważny, że on musi cicho siedzieć. Doszło do tego, że kierowca ten i cały mój nauczyciel pił i musiał tego… Bo ja przynosiłem… On mnie wysyłał, ten mój, można powiedzieć opiekun, który się nazywał ten pan Sternbach, posyłał mnie do takich, którzy mieli narkotyki. Bo ten komendant, jakby dyrektor tego całego przedsiębiorstwa, to był straszny zbrodniarz. On jak nieraz nas zganiał, jak był w dobrym nastroju, jak mówił, wiele na noc zabijali. <span style="font-style: italic;">- I Polakju</span> (? 2; 00:20:03) – mówił. :<span style="font-style: italic;"> - I was my sotnia, sotnia </span>(? 2; 00:20:06). Jak jemu się zawsze te historie śniły, to on brał narkotyki. Ja wiedziałem gdzie, wysyłał mnie i przywoziłem mu te narkotyki. Byłem im bardzo potrzebny, przydatny, innego człowieka nie mogli zatrudnić. Doszło do tego, że ten kierowca i instruktor, który prowadził tą całą naukę, on zajmował się przydziałem ubiorów, mundurów, straszny złodziej był.
    </section>
    <section>
        <time>4492</time>On lubiał wódkę do tego stopnia, że nie zwracał uwagę, jakie skutki będą. Pojechał do stryja i tam handlował. I ukradł rower. Gdyby tego roweru nie ukradł, toby sprzedał te ciuchy. Bo to na metry te materiały były. On sprzedawał to i zarabiał pieniądze. Ale rower go jeszcze pokusił. Skradł i ten rower go doprowadził do tego, że jego złapali i się wydała cała sprawa. Jak się wydała cała sprawa, to doszło do tego, że i tego całego komendanta, który tyle Polaków i innych zastrzelił, już zabrali. I to się rozpadło. Rozpadło się. Ale wkrótce doszło do tej sytuacji, że Niemcy wkroczyli do Polski i sytuacja zmieniła się niekorzystnie dla mnie. Dla mnie to było, że tak powiem, o tyle korzystne, że ja już tu byłem między swymi rodakami, wiedziałem, gdzie i jak się ukryć, co robić. I mnie przenieśli z tego miejsca na drugie miejsce. Skończyłem kurs samochodowy, zdobyłem prawo jazdy. W międzyczasie weszli Niemcy. Weszli Niemcy, ale ja tego prawa jazdy nie dostałem, bo już nie było możliwości. Stało się najgorsze, co mogło być – jak doszło do tej sytuacji, że Niemcy otoczyli ich dookoła i ten Drohobycz, Borysław, to to wszystko było otoczone. A wokół już byli Niemcy, a oni, żeby nie zniszczyć tych obiektów, tak doprowadzili, że wygonili ich stamtąd.
    </section>
    <section>
        <time>4623</time>Doszło do takiej sytuacji, że mieliśmy w naprawie... Bo ja byłem mechanikiem z drugim tym swoim, poprzednim, że tak powiem, mechanikiem, który mnie uczył. On ściągnął mnie do siebie, bo potrzebował kogoś doświadczonego. I naprawialiśmy samochód. Samochód ciężarowy polskiej produkcji. Wszystko było zrobione, ale silnikowi trzeba było zrobić kapitalny remont. I ten kapitalny remont silnika zrobiliśmy. To w kilka dni wszystko było, zanim doszło do tej sytuacji. Silnik został zamontowany, włożyliśmy do ramy, zapuściliśmy, wszystko chodzi. Z góry nagle zaczęły się strzały. Nad Drohobyczem jest górka, tam, gdzie jest, można powiedzieć, więzienie. Nie wiadomo, co tam teraz jest, ale kiedyś to było więzienie, nazywało się Górka. I z tamtego lasu padły strzały. Padły strzały, ja akuratnie czyściłem okna. Wszystko było przygotowane do wyjazdu, silnik pracował, żeby się docierał. Strzały padły, szyba poleciała. Ja zdążyłem jeszcze wyskoczyć z tego samochodu i położyć się za... taki tam stał na gąsienicach… taki ciągnik. Ja się położyłem za te gąsienice, a silnik niestety… Jak została przestrzelona chłodnica, stanął. A silnik był na dotarciu. I teraz dopiero jest problem. Przybiegli, oni mają jechać, a silnika nie ma, silnik jest zatarty. Trzeba było na gwałt rozbierać. Ten mnie chciał zastrzelić od razu, ten, który tak osobiście nie bardzo jakoś mnie lubiał. Bo ja nie piłem z nimi, a on lubiał wypić i mnie z tego powodu, że tak powiem, odsunął od siebie.
    </section>
    <section>
        <time>4766</time>To Ruski był. Doszło do takiej sytuacji, że mnie pod… Nie było wówczas ogrzewania, rozwozili drzewo. I tego drzewa było sporo ściętego, które miało być do rozwożenia. Pod taką stertę tego drzewa mnie postawił, przystawił lufę do tyłu głowy, ale podbiegła jedna z tych ruskich, widocznie ważnych, urzędniczek, która mogła mu powiedzieć coś. Wyrwała mu ten pistolet i do niego… On pistolet w ręku i ona. I powiada: <span style="font-style: italic;">- Co ty robisz? Jak nie puścisz jego, to ja ciebie zabiję. Co ty robisz? Samochód nie jest gotowy, a ty chcesz jego zabić? A czym pojedziesz? </span>Oni się kłócili, a ten mechanik wykorzystał to i wzięliśmy się do roboty. Ja już nie chcę mówić, wiele to jest roboty. Silnik wyjąć, rozebrać go, złożyć go z powrotem, bo się zatarł, trzeba go poprawić. Z powrotem włożyć, zamontować, uruchomić. Szybę wstawić w międzyczasie. Do szyby przysłali jakiegoś szklarza. Zwykłą szybę załatwili. I tak gdzieś o godzinie 2.00 w nocy ruszyli. Już z miasta ludzie wychodzili. Bardzo groźnie to wyglądało. Żołnierz szedł do tyłu, ten karabin maszynowy miał w ręku, i kto szedł, to jak się nie okazał ich, to padał trupem. Bo oni już nie liczyli się z tym, wszystkich uważali za wrogów, bo Niemcy byli już coraz bliżej, coraz bliżej, coraz bliżej. Doszło do tego, że oni odjechali szczęśliwie, a myśmy jeszcze położyli się na godzinę, na dwie. Ja otępiały byłem, nie żebym był przestraszony i dlatego. Otępiały. Nie wiedziałem, co się dzieje.
    </section>
    <section>
        <time>4913</time>Ten strzela, tamten mnie ratuje. Teraz zaczyna się jakaś możliwość, może się uratuje, ale nie wiadomo, bo Niemcy już idą. Co będzie, jak Niemcy przyjdą? Doszło do tej sytuacji, że on poszedł do domu, bo było blisko, a ja spałem dalej. Ja się obudziłem trochę późno, na pewno gdzieś było koło godziny 9.00–10.00, dzień na dworze. I idę. Miałem blisko od tego miejsca. Tam był kiedyś stadion, boisko Betara, taka żydowska sportowa organizacja. Oni mieli tam i garaże, i… Stamtąd idę do domu, mam blisko, 300 metrów tylko. Po tamtej stronie, na tej samej jezdni, przy torze kolejowym wszystko było. Tor kolejowy prowadzący do Borysławia. Uszedłem tak blisko, już przed domem… Bo to był później przejazd przez tory, ta droga prowadziła do miasta i na Górkę. Na tej drodze… Ja wziąłem swoje, to co miałem, brudy, narzędzia, wszystko. Żeby mieć swoje, to musiałem zabrać stamtąd. Nie wiedziałem, czy już my skończyli, czy ja będę potrzebny czy niepotrzebny, ale zabrałem swoje. Doszedłem do tego terenu, gdzie jest przejazd. Stamtąd od tej grupy ludzi może ze 20 osób wykrzykiwało, opowiadało, rozmawiało głośno. Podleciał jeden do mnie i: -<span style="font-style: italic;"> Jewriej! </span>(?2; 00:29:52) <span style="font-style: italic;">Jewriej! Dawaj tego Jewrieja!</span> A Jewriej to Żyd. ( 2; 00:30:00)Naturalnie oni wszystko teraz przypisywali Żydom. To, co było w Związku Sowieckim, te przeżycia, to wszystko przypisali Żydom.
    </section>
    <section>
        <time>5051</time>I Żydzi ginęli od ręki. I ten leci, bije mnie. Ten z drugiej strony leci taki z takim prętem metalowym. No to już koniec. Ale krzyknąłem: <span style="font-style: italic;">– Panie…! </span> To był człowiek, którego nazwisko znałem, bo przychodził grać w karty. Jak ojciec grał w karty, to nie było, wszyscy musieli wyjść z domu, bo on grał w karty. Ale byli niektórzy życzliwi. Ten był wykształcony człowiek, tylko że się też, że tak powiem, jakoś tam widocznie nie wywiązał, że zszedł na psy z takimi, niby to byli jego przyjaciele. I ten dopiero krzyknął: - To Stefka syn! Zostawcie go. Oni uratowali, ja potłuczony doszedłem już do tego domu. A raczej nie ja doszedłem, tylko oni mnie zanieśli do tego domu. Było blisko, do tych Balickich, gdzie mieszkaliśmy. To trwało skromnie ze trzy tygodnie, zanim wylazłem z tego. Na tyle było już dobrze, że mogłem wyjść. Miałem koleżankę taką w moim wieku, trochę może młodszą. Jak się dowiedziała, że jestem taki pobity, to przyszła, i przychodziła: <span style="font-style: italic;">- Chodź, Władek, już jesteś na tyle dobry, trzymasz się, pójdziemy do miasta. Grają dzisiaj. </span>Orkiestra będzie dawała koncert muzyczny, kapela. Poszedłem zobaczyć, czy są jacyś Niemcy, bo Niemców nie znałem, nie widziałem. Poszliśmy. Przeszliśmy może pół kilometra, do rynku było jeszcze może dwieście tylko, żeby na ten koncert… Z lewej… Ja szedłem prawą stroną, od drogi, a Niemiec z prostytutką, której ja przynosiłem, bo blisko mieszkałem, wodę, gazetę czy co, ona zawsze mi parę groszy dała, szedł z nią prosto na mnie.
    </section>
    <section>
        <time>5209</time>Wypadało albo zejść jemu z drogi, Niemcowi, albo iść. Czy mnie ogłupiło, czy taki byłem nierozsądny – nie ustępuję Niemcowi. Tu jest woda, on musi iść w tę wodę, w kałużę, a ja idę po suchym. I on za pistolet, a ona łapie go za rękę: <span style="font-style: italic;">- Nie! To jest mój brat! Dies ist mein Bruder! </span>(? niem.2; 00:33:22) <span style="font-style: italic;">Nie! Nie! Nie! </span>I zatrzymała go. Ale sytuacja była bardzo ciężka. Ja później dopiero, jak koleżanka mnie odciągnęła i powiedziała: <span style="font-style: italic;">- To cud, cud, że cię nie zabił. Co ty robisz? Jaki koncert teraz będzie? Ja nie chcę koncertu, ja już miałam koncert teraz przed chwilą. </span>Ja sam dopiero się opamiętałem, później, rozsądku wziąłem. Ale ja wierzyłem, że Niemcy są dżentelmeni. Że prawa strona to prawa strona, a on, jak idzie lewą i po jego stronie woda jest, to poczeka, aż ja przejdę. I doszło do tego, że z tego koncertu już nic nie było. Powoli trzeba było się zaaklimatyzować. Zaaklimatyzowałem się. Ten mój szef, u którego pracowałem, Mnich, nie własną, bo to upaństwowili… W tym samym warsztacie naprawiał samochody i samochody dla wojska. I mnie zaangażował tam. Roboty było mnóstwo. Zaangażował mnie tam do tej roboty, chłodno i głodno. Nędza.
    </section>
    <section>
        <time>5332</time>Był głód okrutny. Przed tym wydarzeniem zima była straszliwa, później była powódź. I po tej powodzi nie było... Niemcy, co potrzebowali zabrać, to zabrali, a powódź spowodowała zabranie ludziom z pola wszystko. Skąd mieli to wziąć? Głód straszliwy. Nieraz przez, nie mówię, że kilka dni. Matka jeździła na te tereny na wschodzie, na Wołyń. Jak udało jej się przewieźć, jak tam nawet zahandlowała. Brała ubrania, jakie miałem, czy co było do sprzedania i za to handlowała, żeby przywieźć trochę mąki, trochę tam jakiegoś… Żeby chleb przynajmniej przywieźć. No to się to raz udało, raz nie udało. W większości się nie udawało. Trudno było liczyć na coś. A w pracy nie dawali jedzenia. W pracy nie było możliwości. Doszło do takiej sytuacji nieraz, że jak Niemcy bardzo się spieszyli i chcieli, żeby to było zrobione na czas, to tam się kręcili koło tego, żeby zrobić. To tam nieraz coś rzucili, nieraz wódką poczęstowali. Robić to się robiło, tylko trudno było wytrzymać. Któregoś dnia przyjechał takim renault dostawczym młody człowiek, Niemiec. Z wielkim krzykiem, że samochód potrzebuje, a samochód nie jest sprawny. Przyciągnęli ten samochód. Szef powiada:<span style="font-style: italic;"> - Władek, zobacz, co tam jest, co to się stało, dlaczego nie pracuje.</span> Sprawdziłem. Uruchomić się da, tylko pracować nie może, bo trzeba by płyn dać.
    </section>
    <section>
        <time>5479</time>A oni na wodzie nie jeżdżą, tylko płyn. Ale zalałem wodą i pojechał na próbę. Powiadam:<span style="font-style: italic;"> - Wszystko jest dobrze, ja tu żadnej wady nie widzę. </span>A on chciał, bo miał jechać na front, chciał się wykręcić. I on doprowadził do tego, żeby to spowodować. Ja nie wiem, co mam robić, bo tutaj mnie szuka… Oni pojechali na próbę. I w czasie próby on celowo – za kierownicą siedział ten Niemiec – celowo wyrżnął w drzewo. Całe szczęście, że tego mojego szefa brata nie zabił, bo po tej stronie właśnie uderzył. To tak szczęśliwie. Tamten wyskoczył, wrócił do tego i natychmiast spowodował, żeby jego zamknęli, bo taka ocena. A on wiedział, co się szykuje, i wiedział, że to ja mu naprawiłem ten samochód, zaczął mnie szukać. Bo ja byłem przyczyną tego wypadku, to była moja wina. Pistolet w ręku i szuka. Nie miałem… no nie było gdzie się skryć. Ale Żydzi pracowali. Żydów było, ja wiem, może ze 20, sprzątali, robili przy tej naprawie samochodów. Oni tam zrobili taką skrytkę, że nikt by nie uwierzył, że to jest skrytka. W dużym ciężarowym samochodzie trzeba było wyjąć silnik, i silnik albo drugi, albo ten naprawić. Więc jak wyjęli ten silnik, to z tego samochodu zrobili sobie skrytkę, gdzie się chowali. Zdjęli tę plandekę, to wszystko, opuścili z jednej i drugiej strony burtę. Tutaj otworzyli. Silnika nie było potrzeby, tu osłona od silnika.
    </section>
    <section>
        <time>5620</time>I tam się chowali. Tam sobie trochę naznosili słomy czy innych jakichś rzeczy. I mnie zaciągnęli: <span style="font-style: italic;">- Chodź, bo on cię zabije! On cię zabije! Chodź tutaj! </span>Ledwie mnie tam wsunęli, za chwilę on przyleciał. Ale za chwilę przyjechały samochody po tego Niemca i go zabrali. Tak że Żydzi mnie uratowali dosłownie! Gdyby nie to, to byłby mój koniec. Ale to się rozniosło. Za dzień czy za dwa dni doszło do tego, bo to była afera taka, jak to było, dlaczego ten silnik nie pracował, a on… Kto miał rację. Mi przyznali rację, tylko szef miał przykrości, więc te przykrości doprowadziły do tego, że ja już na warsztacie nie pracowałem. Ja pracowałem na warsztacie, ale cały dzień, czas tej pracy, robiłem na zewnątrz. Bo było dużo samochodów, które zostały ściągnięte, gdzieś uszkodzone, to zwoziło się tutaj, i z tych samochodów wyciągało się części. Prądnice, wszystko, co z jednego pasowało do drugiego. Ja tak robiłem przy tym samochodzie i to był przypadek całkowicie, nawet nie wiedziałem, nie przypuszczałem... Ci Żydzi już mnie znali i lubieli na tyle, że mi pozwolili nawet, jak było śniadanie, oni jedli śniadanie, było ciepło, to ja razem z nimi mogłem usiąść. My byli wykwalifikowani rzemieślnicy, mieli wydzielone ocieplane pomieszczenie, elektrycy. I ja przyszedłem też tam, pozwolili mi usiąść, jadłem. I w tym momencie przyszedł... Nawet nie wiedziałem kto, ale później poznałem go. Schulz. Usiadł, a ja jadłem. Nie wiem, co mi do głowy przyszło, podzielić się z nim chlebem. Matka ściągała z Wołynia cokolwiek się dało do jedzenia, tutaj dwie kromki chleba i ja się dzielę z Schulzem chlebem.
    </section>
    <section>
        <time>5763</time>A on powiada do mnie: <span style="font-style: italic;">- Nie, nie, mnie chleba nie trzeba, ja głodny nie jestem. Mnie wolności potrzeba. Wolności. – Jak ja ci dam wolność, jak ja sam jestem niewolnikiem? </span>Później ja wyszedłem robić dalej. A on… Nawet zrobiłem pamiątkowy rysunek, jak on robi. A ten żydowski taki nadstawnik, który nad nimi żył – miał tę opaskę żydowską, ale był ich nadstawnikiem do pilnowania – na niego krzyczy, dlaczego tak mało i tak dalej, i tak dalej. To zapamiętałem. Za dzień, za dwa dni woła mnie szef. - <span style="font-style: italic;">Władek, ty jutro pójdziesz na rynek, tam, gdzie rozstrzeliwują, i zobaczysz. </span>Bo to sąsiada… Jego syn był w lotnictwie, ale on podobno Żydów przechowywał. I żonę i jego rozwalali tam na tym. - Idź zobaczyć, co tam się dzieje. Poszedłem. Już nie mówię o tym, że przeżywałem to bardzo, ale po co ja tam? Dlaczego? Na co? Nie wiedziałem, jaka przyczyna. Na drugi dzień on mnie woła do siebie: <span style="font-style: italic;">- Ty byłeś tam? - Byłem. – Widziałeś, widziałeś, jak go zabili? I mnie tak zabiją i ciebie! </span>Pytam: <span style="font-style: italic;">- Dlaczego? : - A co ty nie wiesz, dlaczego? Przetrzymywał Żydów. A ty Żydom pomagasz, chleb im nawet dajesz. Matka twoja jeździ na Wołyń, żeby chleba przywieźć, a ty Żydom chleb dajesz!</span> Tak mnie strasznie chwycił, jak mnie zaczął besztać. <span style="font-style: italic;">- Ja ciebie nie będę u siebie trzymać. Albo jedziesz do Niemiec, albo do baudienstu</span> (?2; 00:44:22). Ja nie wiedziałem, że <span style="font-style: italic;">baudienst </span>gorszy jest jak do Niemiec. Nie wiedziałem, co to. Powiadam: <span style="font-style: italic;">- Tak jak pan zadecyduje, tak będzie.</span>
    </section>
    <section>
        <time>5914</time><span style="font-style: italic;"> - Żeby matka nie płakała, to tu zostaniesz na miejscu. Będziesz w baudienscie.</span> I ten <span style="font-style: italic;">baudienst </span>mnie uratował od tego, że nie zginąłem w ogóle, bo czort ich wie, co by było. Za dwa dni już poszedłem na ten plac, gdzie ten baudienst, w centrum miasta to było. To był kiedyś żydowski obóz pracy. Tam były… Żydów poprzedniego dnia wywieźli czy wystrzelali. Mój kolega, który razem ze mną tam przyszedł... Myśmy nawet nie wiedzieli… To był i ukraiński obóz. Na jednym terenie był i ukraiński, i ten żydowski. Jak oni Żydów usunęli, to napełnili to nami. Ja wiem, około 100 osób może się tam mieściło. To były czteropiętrowe łóżka. Nie chcę wam mówić, jak to wyglądało, jak się spało, jak się jadło. Brud, smród. A co najgorsze nieszczęście – pluskwy, wszy, pchły. To, co było… Przecież oni przez tyle miesięcy tam mieszkali, musieli żyć, a im warunków nie stwarzali do życia. I tak się to wlokło. W nocy przychodziliśmy z roboty, na noc do roboty ganiali. Ale na miejscu. Nie po to, żeby coś z tego było, tylko myśmy nie wykonali. Jak ktoś poszedł, że tak powiem uciekł, nie było… to dokąd on nie wróci, będziemy siedzieć. Nieraz całą noc siedzieliśmy czy staliśmy, musieliśmy rano z powrotem iść do roboty, a noc przemęczyć.
    </section>
    <section>
        <time>6052</time>Taki był potworny jeden z tych Niemców, później jego zabili gdzieś tam w lesie - czy Ukraińcy, czy Polacy, nie wiem. Poszedł na polowanie razem z miejscowymi, to też byli z pochodzenia Niemcy, i nie wrócili już. Ale tutaj to on nam dał tak popalić straszliwie, że nie można było wytrzymać. Któregoś dnia, jak doszło do tej sytuacji krytycznej, to doprowadzili do tego, że choroba się wzięła. Jedzenia nie było. A jak jedzenia nie ma, to w krótkim czasie doprowadzi się do tego, że będzie człowiek jadł, co tylko może. Pracowaliśmy wtenczas na Galicji. To rafineria. Tym ludziom dawali możliwość, żeby to, co gotowali u nich w kuchni, mogli ludzie brać do swoich naczyń. Więc każdy zrobił sobie takie naczynie, w którym zmieścił mu się litr czy więcej. A kombinowali, bo ten mój przyjaciel serdeczny zrobił tak, że to miało dwa dna. U góry była zupa, a na dole olej. Bo produkowali tam olej jadalny. To wszystko było zrobione tak, że to wszystko można było porobić. I się niejednokrotnie udawało to. Ale któregoś dnia się nie udało. Raz doszło do tego, że dochodziliśmy do miasta, prowadzeni… Było ze 40 chłopów. Albo 20. Zależało, jak wyznaczyli na ten dzień. Szliśmy od Galicji w kierunku do ratusza.
    </section>
    <section>
        <time>6195</time>Po drodze zdarzały się różne przypadki. Jeden był bardzo, że tak powiem, niebezpieczny przypadek. Dochodziliśmy do skrzyżowania. Droga prowadziła z tej głównej na Borysław i jedna na Stebnik, tam, gdzie było to więzienie. I Truskawiec, przez Stebnik jechało się do Truskawca. Na tej drodze biło się dwóch wiejskich chłopów. Jeden jechał, miał ciężki załadowany wóz konny, a drugi najechał na niego. Zaczepił go jakoś tym kołem i wyłamał szprychy. Szprychy wyłamał, no to koniec, już nie pojedzie. I jeden stał, i drugi stał. I oni się zaczęli bić. Baba, jakaś Ukrainka, inteligentna, wykształcona, stała po boku. A myśmy szli. I ten nasz brygadier powiada: <span style="font-style: italic;">– Tym ludziom trzeba pomóc. </span>Ale jak ona zauważyła że my mówimy po polsku, i tu chcemy pomóc… Ona myślała, że my chcemy jeszcze pogorszyć. I zaczęła krzyczeć: <span style="font-style: italic;">- Lachy proklatyje! </span>(? 2; 00:50:51) Na to ten: - <span style="font-style: italic;">To ona będzie klęła, a my będziemy im pomagali? A pies ich trącał. Idziemy.</span> Uszliśmy może z 200 metrów, chyba tyle nawet nie. Doszło do tego, że z tych domów nad ulicą Borysławską, po prawej stronie, to jednopiętrowe domy są, wyskoczył Niemiec i zaczął strzelać. Zaczął strzelać, nie wiedzieliśmy, o co chodzi. A Żydzi w tamtym budynku byli, oni zostali nasłani i tych Żydów dopadli. Jeden uciekł, zdążył, i drugi doleciał.
    </section>
    <section>
        <time>6338</time>Strzały były może niecelne, może jak, ale myśmy leżeli, dokąd się nie skończyła ta walka. Bo oni by nie zwracali uwagi na nas, że my nie Żydy. Wszystko jedno, oni strzelali i koniec. I doszło do takiego, można powiedzieć, nieszczęścia. My zgłupieliśmy, widzieliśmy na własne oczy, jak strzelają do ludzi. Zdawało się, że obydwaj ci Żydzi się uratowali. Okazało się, że nie. Jeden z nich się uratował. Ten drugi doleciał do… Tam był taki staw, w Drohobyczu jest taki staw, kółeczko nieduże. Koło cerkwi, tej, która tam jest, drewniana zabytkowa cerkiew. On doleciał do tego stawu i myślał, że tam ukryje się. Niestety nie udało się. Był tak postrzelony, że zginął. Resztę tych zwłok oni wyciągnęli, całe obsiadłe pijawkami, bo tam były pijawki. A tamten zdążył uciec. Zdążył uciec i po latach dopiero, kiedy był Chciuk Tadeusz w Drohobyczu i chciał koniecznie zrobić spotkanie z drohobyckim autorem książki o Drohobyczu... Nie wiem, czy panowie znacie tego autora. Bo my chcemy, żeby tę książkę wydrukowali w języku polskim. Ona nie jest przeciwko nam, a otwiera oczy. Otwiera, pokazuje, co to było i jak było. I okazało się, że tamten Żyd się uratował, potrafił uciec. (3; 00:00:00) O tym się dowiedziałem po latach, czyli można powiedzieć że już… Nie sądziłem, że kiedykolwiek wspomnę o tym, ale Chciuk wiedział dużo. Chciuk przyjechał, proszę pana, do Polski.
    </section>
    <section>
        <time>6479</time>I Chciuk, kiedy się poznaliśmy w autobusie, bo ja go wcześniej nie znałem... On i starsi to ludzie wykształceni, nie mieli kontaktu ze mną. I jechaliśmy na wycieczkę do Drohobycza. I on, proszę pana, taki siedział opuszczony. Miał ze sobą kłopoty, ze zdrowiem. A ja tak podszedłem do niego, widziałem, że to są kłopoty tego rzędu, że tutaj… Gdzie trzeba posłuchać, a nie ma jak i nie ma którędy. To może jakiejś pomocy na to… Miałem taką przenośną, prymitywne jakieś, powiedziałbym nawet urządzenie, które by mogło posłużyć, ułatwiłoby jemu zadanie. I po chwili, a to daleka droga do Drohobycza, zaczął ze mną prowadzić rozmowę. I doszliśmy właśnie do tych tematów, które on wiedział od wielu innych ludzi, ja o tym nie wiedziałem. A on ode mnie dowiedział się szczerej prawdy bezpośredniej, tam z tych miejsc, w których ja byłem. A jego to interesowało. W Drohobyczu, proszę pana, on zwołał specjalną naradę. Naradę, spotkanie. Był ten Ukrainiec, który wydaje książkę. I jego… Uważam też za konieczne i potrzebne z ukraińskiego na polski przetłumaczyć. Na Zachodzie tak robią, że jeżeli miasto przekroczyło sto lat, żeby pisać o tym, spisać jego dzieje. A Drohobycz przeszedł 400, więcej lat. I on chce koniecznie to zrobić, doprowadzić do tego. Był już w bardzo złym stanie zdrowia, ale chciał jeszcze to zrobić.
    </section>
    <section>
        <time>6626</time>Przyjechał z bratem, brat był z żoną, on sam. I tę rozmowę prowadziliśmy, to jest nagrane na płytce. Cała ta rozmowa, ten kontakt z nim. Jest nawet jedno czy może dwa zdjęcia z tego kontaktu. Dlatego ja mówiłem. I on uważał, że jeżeli się nie mówi, to znaczy, że nie chce się tego, żeby ktoś wiedział o tym. A jeżeli się mówi, a ludzie nie wiedzą o tym, to dopiero jest potrzebne. Natomiast jeżeli się mówi o rzeczach, które wszyscy wiedzą, to szkoda tego czasu. Jeżeli to zainteresowało jego, Chciuka, który tyle przeżył w swoim życiu, i on chciał słyszeć bezpośrednio od ludzi, którzy tam byli, to znaczy, że on wiedzę miał, tylko nie wiedział konkretnie, czy to się zgadza z tym, co jemu mówią. My w Drohobyczu dużo doświadczyliśmy. Pozostały nam ślady. Ja nagrywałem wszystko na... Wówczas nie było takich urządzeń jak teraz, magnetofon czy coś innego. Nagrałem i jest na taśmach nagrane, te spotkania. To, że mówię o tym Drohobyczu, czy to wyjdzie do kogoś, czy będą chcieli to słuchać, czy będą chcieli wiedzieć na przyszłość, to się okaże.
    </section>
    <section>
        <time>6734</time>Bo teraz młodzież jest za granicą. Moi synowie ode mnie tego nie wiedzą, bo nie mieli na to czasu i nie mieli potrzeby. <span style="font-weight: bold;"> Panie Władysławie, czy pan mógłby opowiedzieć o swojej pracy w baudienście</span><span style="font-weight: bold;">? Zaczęliśmy tę opowieść, żeby pan dalej powiedział…</span> No tak, właśnie proszę pana, jak było. Po powrocie z tego wypadku, gdzie była ta strzelanina itd., za parę dni doszło do sytuacji trochę kłopotliwszej. Kłopotliwszej, bo… My mieliśmy bardzo podłe jedzenie, robota była ciężka, a jak się pojechało tam, na Galicję, gdzie pracowaliśmy, to tam tym ludziom oni trochę ułatwiali to życie. Natomiast nam nie. Nie było ani dostawy pożywienia. Jak rano zjedliśmy, tak cały czas o głodzie, a robota była bardzo ciężka. Budowało się, można powiedzieć, chłodnię przy elektrowni.
    </section>
    <section>
        <time>6815</time>Musi być chłodnia do schładzania tej wody, która przepływa i schładza. Woda spływała po tych piętrach na dół, aż się schładzała , i z powrotem wracała. Ale te piętra trzeba było wybudować. Nas było 30, może 40. Dużo poodpadało ze względu na zdrowie i możliwości. I ja byłem jednym z tych, którzy robili na tej budowie. Ponieważ byłem ślusarzem, tak określone to było, to ja robiłem te pręty do konstrukcji metalowych. Jak się później wiąże, jak się wylewa beton, to ta konstrukcja musi być związana. Więc robiliśmy te pręty i trzeba było rzeczywiście do tego dwóch chłopaków na tyle silnych, żeby tę grubość pręta, który był do wygięcia, dokonać. A tych prętów były dziesiątki, dziesiątki co dnia. I przy jednej okazji tak, proszę pana, doszło, że my z tym kolegą, z którym robiliśmy, trochę, że tak powiem, zagapiliśmy się. Maszyna, która pracowała, betoniarka czy inna, zagłuszała głosy i myśmy trochę może nie zdawali sobie sprawy z tego, że jesteśmy obserwowani. I ktoś nas prętem metalowym, który był do wygięcia, leje, gdzie popadło. Ja dostałem tak szczęśliwie, że tylko po tej stronie głowy, a tamten stracił oko, kolega. Od razu. I zaraz kara. Niech pan sobie wyobrazi, to jest 5-10 minut.
    </section>
    <section>
        <time>6946</time>On poszedł do tej grupy odpowiedzialnej za to. I tamtego zabierają do szpitala. Jego już nie ma. On już później nie wrócił do baudienstu, ja się z nim nie zetknąłem, a mnie postawili do taczki. Taczkami woziło się, proszę pana, na górę. Żeby taczki wprowadzić na trzecie piętro, to niech pan sobie zda sprawę, wiele to trzeba trudu, wysiłku. A taczka pełna betonu. Na każdym takim zakręceniu, gdzie trzeba było podjechać, stał Ukrainiec. Bo oni byli zaufani, to oni ich stawiali tam. Z takim prętem metalowym stał i lał pana, gdzie popadło. I to trwało przez tak długi czas. Długi, bo parę dni to już była rozpacz straszna. Głodny, jedzenia nie ma znikąd. Więc jak się coś znalazło, to się jadło. Widocznie to było, co się zjadło, niezdrowe. I zachorowałem na czerwonkę. Zachorowałem na czerwonkę, proszę pana. Doszło do sytuacji takiej, że zostałem w domu. Tam zawiadomienie było, że jestem chory. Ale nikt mi nie pomagał, nic nie robił. Przyszedł lekarz, Ukrainiec, zobaczył mnie i powiada: <span style="font-style: italic;">- Tu nie lekarza potrzeba. Jemu księdza potrzeba, nie lekarza.</span> ( 3; 00:10:00) I znowu, proszę pana, mowa o Żydzie. Przyprowadzają do mnie Żyda lekarza. Mam u siebie książkę jego syna. A on w szpitalu drohobyckim był kierownikiem chyba tego oddziału. I on powiada: <span style="font-style: italic;">- Natychmiast do szpitala</span>.
    </section>
    <section>
        <time>7088</time>I dał nazwisko tego człowieka, Dynda. Ja później jego dziecko trzymałem do chrztu. Ja jestem chrzestnym jego dziecka. <span style="font-style: italic;">- I już, bo jak nie, to się skończy.</span> Te dwa dni nikt nic nie ratuje, nie może jak pomóc. Nie było jak. W szpitalu było już kilkanaście takich osób jak ja, chorych, i nawet z baudienstu. Ja się zachowałem tak, jak mnie pouczył ojciec mojego kolegi, który był w armii jeszcze carskiej. Że: <span style="font-style: italic;">- Jeść nie możesz. Tylko bardzo niewiele, bardzo niewiele.</span> I tak się stało ze mną, że ja tak zrobiłem. Ja niewiele jadłem i się uratowałem, wylazłem z tego. Po miesiącu czasu wróciłem z powrotem. Ale w międzyczasie w szpitalu był tyfus, to ja na tyfus zachorowałem. Ze szpitala jak wychodziłem, to się nie mogłem utrzymać na nogach. A przyszedłem rano do pracy, nie było jeszcze lekarza, ale kolejka stała. Może nas było ze 20. Stoimy, czekamy na lekarza, a podjeżdża gestapo dwoma samochodami. Gestapo jedną ciężarówką krytą plandeką i osobowa, do której przedstawicieli gestapo prowadzili. Wszystkich, nikt nie miał prawa się stamtąd wykręcić. To, że byłem chory, ich to nic nie obchodziło – nas na samochód. W nocy rozstrzelali tam kilkuset Żydów i trzeba to było wszystko zakryć. Ci, którzy zasypywali, też na pewno na samym końcu zostali zabici.
    </section>
    <section>
        <time>7237</time>To przysypane było tylko tak… Postawili nas po dwóch na jeden grób. Grób 12 metrów na 8. Są te groby, bo te groby zostały. Jak myśmy przyjechali tam, my już do siebie nie rozmawialiśmy. Dwóch gestapowców siedziało z tyłu z karabinami na nas skierowanymi, my leżeliśmy na podłodze w samochodzie ciężarowym. Na pewno nas rozwalą. Przyjechaliśmy do tej miejscowości, do lasu. Otwierają drzwi, tzn. tę plandekę, wypuszczają nas. No jak to w lesie, to na pewno na krótko będzie. Był tam Ukrainiec z baudienstu i oni jego zrobili komendantem takim, żeby nas pilnował. On nie bardzo potrafił, zresztą się trochę i uważał za takiego, który nie powinien tego robić. Oni mówią: - <span style="font-style: italic;">Bierz się do roboty! Czego nie robisz? Trzeba zasypywać i nie ma gadania.</span> Później to się jakoś uspokoiło. I myśmy, proszę pana, zrobili, tak wiem, do godziny 4.00 po południu.
    </section>
    <section>
        <time>7344</time>A wyszedłem ze szpitala. Widzi pan, jak to zmusi życie. Jak człowiek wie, że nie da rady, a musi, musi, nie ma rady. Wytrzymałem, ale na drugi dzień to już byłem wykończony. Mogłem uciekać do domu, bo ten baudienst był w Drohobyczu, ale nie uciekłem, bo nie miałem sił. A rano przyszedłem do lekarza, to był Ukrainiec. On powiada:<span style="font-style: italic;"> - Jak ty wczoraj mogłeś robić, bo ty widziałeś, że ciebie mogą zabić, to ty i dzisiaj możesz robić</span>. I do roboty posłali. Była przy Polminie, fabryka, ta rafineria, był specjalny dopływ wody, żeby była woda czysta do jakichś potrzeb na miejscu. Była woda wodociągowa i do takich spraw porządkowych. I to było zarośnięte już trawą tak, że woda ledwie się mieściła. Postawili nas, żeby wycinać tę trawę, odkładać, żeby brzegi były dostępne, żeby woda przepływała. Przepracowałem ten dzień z trudem, ale na wieczór już nie mogłem. Ja doczekałem wieczora i podeszliśmy do tego... Koło baudienstu się przechodziło, ja mieszkałem na tej samej ulicy, na Truskawieckiej, i ja, proszę pana, poszedłem do domu. W domu usnąłem. I w nocy… Ja miałem rano pójść, rano na pewno jakoś by się to załatwiło, ale w nocy straszliwy ból. Absolutna, że tak powiem, niewładność, ani ręką, ani nogą. Tylko ból, krzyk. Od godziny 8.00 wieczorem był stan wojenny i nie wolno było się poruszać, nic nie można było zrobić.
    </section>
    <section>
        <time>7488</time>Co zrobić ze mną? Była taka w pobliżu osoba, Ukrainka, bardzo życzliwa i bardzo przydatna ludziom. Ja sam jej wodę dowoziłem, bo ona świniaki hodowała. Ale ona miała zawartą umowę na hodowlę świniaków dla ukraińskich jakichś tam czy niemieckich organizacji, prawnie wszystko miała. Matka poszła do niej, żeby ona mi coś pomogła. Do tej, co świnie hodowała. I nie uwierzy pan, że pomogła. Ona lubiała się zajmować takimi sprawami ludzkimi. A żyła z tego, że hodowała te świnie, że coś robiła. A ona potrafiła wszystko. Potrzeba było dla mnie, żeby mnie otoczyć czymś ciepłym, żeby krążenie wróciło. Bo krążenia nie było. Przez tę wodę, w której byłem przez cały dzień, krążenie doprowadziło się do bardzo minimalnego czucia. I tak przez tydzień ratowali mnie. A tam, w baudienscie, nic nie wiedzieli. Przyjechali na to miejsce, gdzie kiedyś mieszkałem, bo taki adres mieli, i nie zastali mnie. Jak mnie nie zastali, to szukać nie będą. Jak nie wróci, to znajdą, od tego przecież są. Jak się dowiedziałem, sąsiadka, ta, u której byli i pytali, gdzie my jesteśmy, powiedziała, że nie wie, nie interesuje się tym. Ale powiedziała nam o tym. To ja już się czułem na tyle dobrze, że wstałem rano i poszedłem.
    </section>
    <section>
        <time>7621</time>Buty w rękę, jak już byłem blisko obozu, i po cichu przeszedłem. Była taka jedna deska w parkanie, która się… znali ci, którzy potrzebowali wiedzieć o tym, którędy można wejść i wyjść. Tą deskę się odsuwało i się wchodziło. Jak tylko wszedłem, jeszcze nie zdążyłem nogi, proszę pana, za ten płot przełożyć, i dostałem kijem. Kijem okrutnym. Takim potężnym, że jak dostałem, to od razu straciłem przytomność i leżałem. Wzięli mnie za ręce i ciągnęli mnie aż pod obóz ukraiński. Tam była komenda. Pod ukraińskim obozem czekał już ten Niemiec, Zeigler (niem.? 3; 00:20:23) się nazywał. I to… Wymierzyli mi jeszcze po tym, co było, niedużo, 24 . Ale jak było 24, to jeszcze Ukraińcy... Akuratnie Ukraińcy mieli dyżur, a byli źli za to, co kiedyś na pewno Polacy... Bo to raz był polski dyżur, raz ukraiński. To mi za to dołożyli więcej. Dołożyli tak, że ja nie mogłem już wstać, zemdlałem. Zanieśli mnie do tego pomieszczenia, gdzie myśmy byli.
    </section>
    <section>
        <time>7767</time>I złożyli. Rano, jego to nie obchodziło, Zeigler powiedział, że rano do roboty muszę iść. A jak? Oko podbite, bo jakoś tak trafił. Do tej pory z tej strony boli i widać, że jest trochę zniekształcone. Rano nie poszedłem. Poszedłem na zbiórkę tylko. Tak już umówiliśmy się, bo to byli wszystko swoje chłopaki, komendant też. Powiedzieli: <span style="font-style: italic;">- Jak skończy się tutaj, to ty wracaj i schowaj się</span>. Te pomieszczenia, gdzie myśmy byli, nie były zamykane. Były tam pluskwy, olbrzymia ilość tego brudu. I tak się przechowywałem. Któregoś dnia doszło do takiej sytuacji – to było może po tygodniu – wchodzi dwoje ludzi. Słyszałem już, jak idą i po ukraińsku rozmawiają, kobieta i mężczyzna. To ja wlazłem, proszę pana, pod łóżko, pod tę piramidę, ledwie się tam zmieściłem i leżałem. Żeby mnie nie było widać. Słabe oświetlenie, bo tylko z jednej strony światło, okno tyle o ile. Oni usiedli. On się najpierw do niej dobierał, a ona dała mu do zrozumienia, że nie. Usiąść nie usiądzie, żeby te pluskwy - bo ona wiedziała - i wszelkiego rodzaju robactwo na nią nie siadło.
    </section>
    <section>
        <time>7837</time>I zaczęli rozmowę. Ona miała tutaj jakąś sympatię, swojego przyjaciela. Rodzina była polsko-ukraińska. On był Ukrainiec, ale był z przekonania Polakiem, bo poszedł do polskiego wojska i został w polskim wojsku. To wojna… Później był gdzieś w Anglii. A ona przyszła, żeby jej syna, który był bardzo zdolny chłopak, który grał na fortepianie i do takiej roboty nie mógł iść... A kto się nad nim litował? Absolutnie nie było mowy. I ona błagała, żeby jego jakoś uratować, pieniądze się znajdą. Rozmowa długo trwała, skromnie ze dwie godziny. Wie pan, co się stało ze mną? Jak te pluskwy… Ja tak leżałem, nade mną łóżka te drewniane i nie mogłem się odwrócić, żeby oni nie usłyszeli i nie widzieli. A pluskwy, proszę pana - do tej pory cierpię i nie wiem, jak się tego pozbyć. Przez tyle lat. Jak mnie zacznie jedna i druga strona, całe plecy są obsypane. Powiadają, że to jest niemożliwe. Jak niemożliwe, jak jest, ja czuję. Przedtem tego nie miałem. Jak rękami tam wziąłem, to ręce były pełne krwi. Bo pluskwa żre do niemożliwości. Jakie to stworzenie ohydne jest. Ja z samego słyszenia to już jestem przerażony. Tak że, proszę pana, jak oni wyszli, to ja się zdecydowałem na wszystko. Bałem się, że na drugi dzień mogą mnie złapać. A jakby mnie złapali, to już by zatłukli chyba kijami tam na miejscu. I ja się zgłaszam do roboty.<span style="font-style: italic;"> – Jak to? </span>Kolega od urodzenia, bo z mojej matki stron był:
    </section>
    <section>
        <time>7989</time><span style="font-style: italic;">- Czy czujesz się na siłach?</span> Mówię: <span style="font-style: italic;">- Jak ja ci zaraz powiem, to ty będziesz wiedział, o co chodzi. </span>A on powiada:<span style="font-style: italic;"> - Tak. A zamykać nie wolno, my nic nie możemy zrobić. Drzwi muszą być otwarte. Mogą przyjść i jak cię złapią, to skończony jesteś. </span>I poszedłem do roboty. Robota była pod Drohobyczem. Między Drohobyczem a Borysławiem są dwie takie stacje, Hubicze i Dereżyce. Żeby tam był dobry dojazd, bo drogi były bardzo podłe, to trzeba to było naprawiać. I mnie do takiej drogi postawili. Wdzięczny byłem, bo to ludzie zrobili… Ci… ten, ten człowiek, chociaż on był Ukrainiec z pochodzenia, ale jego syn też poszedł do polskiego wojska i nie wrócił, został, poszedł razem z Polakami. Ja to później wiedziałem o nich. On był życzliwy i znalazł dla mnie robotę. Kamienie trzeba było tłuc na drobne. Takim kijem, na końcu jest ciężarek, biłem przez cały dzień. Żeby zarobić tak, jak ludzie pracowali, to za metr takiego kamienia tłuczonego jedną złotówkę zarabiałem. A to cały dzień roboty. Mnie nikt nie rozliczał na złotówki, ale cały dzień pracowałem. Tylko tyle że mogłem pójść, że ten człowiek miał córkę, która była mi życzliwa, wody mi przyniosła, żebym popił. Tak było przez parę tygodni. To się zdarzyło i to musiało być. Później otworzyli baudienst w Borysławiu. To już był baudienst, który rzeczywiście, można powiedzieć, był prowadzony przez polską drużynę. Było dwóch ludzi, których zapamiętałem, życzliwych.
    </section>
    <section>
        <time>8127</time>Lekarz, do którego mnie przyprowadzili, i fotograf. Który, jak ja później już ozdrowiałem i trochę robiłem, a koledzy tacy Żydzi (to byli artyści malarze), u których zamówiłem obraz dla swojego komendanta i się z zaprzyjaźniłem z nimi... Oni akuratnie tam byli, przez okno mnie zobaczyli. Oni pracowali. Co robili, proszę pana, Niemcy? Obrazy, kosztowne obrazy, różne jakieś kosztowności przepuszczali przez takich ludzi uczonych, wykształconych. I oni olbrzymie pieniądze zarabiali. Bo taki obraz jakiś, który przedstawiał tysiące, oni pomalowali ci dwaj Żydzi, bo to byli bracia, a później to jechało do Niemiec i tam zarabiali na tym, na różnych takich rzeczach. Było to dużo. Oni też mieli łatwiej, dostawali za to wódę i pieniądze ci dwaj Żydzi. I on zobaczył mnie: <span style="font-style: italic;">- Władek! Władek!</span> Myślę:kto to wykrzykuje? Patrzę, jest on przez okno. <span style="font-style: italic;">– Chodź tu do nas.</span> Oni nie mogli wyjść, byli zamknięci. Ja przyszedłem do nich, a on powiada: <span style="font-style: italic;">- Co ty tu robisz?</span> Ja mówię: – <span style="font-style: italic;">Jestem tutaj w baudienscie i pracuję. - A co ty robisz? </span>Mówię: - <span style="font-style: italic;">Jak widzisz, tutaj przy tych robotach ziemnych pracuję. - Ja ci załatwię coś innego. Będziesz dobrze żył. Będziesz, proszę ciebie, miał…</span> Bo ja miałem tę krupę (? 3; 00:29:49), taki aparat amerykański malutki i zdjęcia robiłem im. A on powiada: <span style="font-style: italic;">- Pójdziesz tam a tam, tam jest fotograf, i powołasz się na mnie. On ci da aparat i będziesz zarabiał pieniądze dla siebie i dla niego.</span>
    </section>
    <section>
        <time>8267</time>I tak było. I te wszystkie zdjęcia to tylko dzięki nim, tym dwóm. Oni żyją czy nie żyją, ja o nich wiem, bo się z nimi spotkałem, a w książce, którą napisał Budzyński, to u niego nie żyją. Ta wiadomość jest nieprawdziwa, bo ja przecież, jak mówię, dzięki nim miałem później pieniądze i lepiej żyłem, i potrafiłem jeszcze komuś dać te pieniądze. Ludzie chcieli, każdy chciał mieć zdjęcie, pamiątkę z tego. Później były te różne sytuacje. Powoli dochodzili do tego, że ja... Ten lekarz rzeczywiście wspaniale mówił po niemiecku, razem z nimi był. To lekarz doprowadził do tego, że ten komendant nawet się bardzo ucieszył. Bo myśmy przejęli te junackie hufce pracy od Niemców. To wszystko identycznie to samo, tylko inna mowa, wygląd i ubiory. I on zrobił mnie takim brygadierem do tego, żeby pilnować ładu, bezpieczeństwa, porządku. Doprowadzili do łazienki, doprowadzili do umywalki, doprowadzili do tego, żeby sprawdzać, czy jest na tyle czysto u każdego, czy mają dostatecznie jedzenia. Miałem funkcję, która była bardzo przydatna innym. A z tymi chłopakami, których miałem, to byli cudowni chłopcy. W dwudziestu kilku chłopaków, to była robota – zwalanie rur z wagonu. Rury do przepływu różnych…tych… co wydobywali ropę. Musiały być zadbane, żeby się nie pogięły i żeby się nie uszkodziły na zewnątrz.
    </section>
    <section>
        <time>8418</time>A Ukraińcy, którzy to robili, robili celowo tak, że zawsze zdarzał się wypadek. Albo ręka, albo noga, albo jeszcze jakieś inne poważne skaleczenie. Oni korzystali z tego, żeby już przestać pracować. Natomiast nam zależało, żeby pracować. Miałem taką grupę chłopaków na zawsze. Do dzisiaj… Ja ich w życiu nie będę widział, ale wspominam bardzo serdecznie i bardzo życzliwie. Ja byłem bardzo okaleczony. Miałem, proszę pana, te kłopoty, jak robiłem w kopalni przy wydobywaniu wosku ziemnego. Tam była taka robota, że ten wosk, który się wydobywało, wywozili na wózkach. Tymi wózkami wielkimi jak kotłami, do miejsca, gdzie dochodził gaz. A ja dostałem i jeszcze kilku innych pracę tam, gdzie trzeba było palić pod tymi kotłami. Drzewo było w większości przypadków z porozbijanych jakichś domów żydowskich, takich drewnianych. To się tam paliło pod tym, woda musiała się zagotować. Ta ziemia, w której był wosk, musiała być tak mocno gorąca, żeby ten wosk się wytopił i wyszedł do góry. A ziemia pod wpływem wody rozmiękła i opadała na dół. No i któregoś dnia tak było, że... Do tej pory był Ukrainiec, ale człowiek życzliwy. Jemu nie przeszkadzało i on nam nie bruździł. Nie pomagał też, bo nie miał potrzeby, to co do nas należało, to robiliśmy. A przyszedł jednego dnia rano zapity jakiś, okrutny człowiek, Ukrainiec.
    </section>
    <section>
        <time>8557</time>I tylko wszedł i zobaczył... A przy tym się trochę drzemało. Bo jak ciepło jest, a człowiek jest i głodny i źle ubrany, to do tego ciepła się tuli blisko i drzemka go bierze. Zobaczył i zaczął bić:<span style="font-style: italic;"> - Wy Jewrieje!</span>(? 3;00:35:21) <span style="font-style: italic;">Wy Żydy! </span>Chłopaki tłumaczyli do niego:– <span style="font-style: italic;">Nie Żydy, Polacy. </span>A to wtenczas jeszcze znalazł sobie (? 3; 00:35:31) :<span style="font-style: italic;"> - A wy polskije pany, wy to, wy śmo.</span> I bił. Tak się złożyło, że ten, który uciekał, wpadł na mój wózek. A on stał na trzech nogach, jedna była na cegle. Tak że to przesunął, akuratnie na mnie. Ja nie miałem innego wyjścia, to by się zwaliło na mnie całkowicie. Krzyczałem, ale trzymałem, a ta kipiąca woda ściekała po mnie. Ściekała po nodze, po ciele. Na nodze, tu, gdzie były drewniaki, buty, to się zatrzymało. Zostało mi na zawsze i ja teraz cierpię z tego powodu, bo wraca z powrotem ta rana, która tam była po tym oparzeniu. A leczyć nie było gdzie, nie było u kogo. Ten lekarz, który mi pomagał, nie miał nic. Głupiego bandaża nie było, żadnych leków, żadnych zastrzyków. Doszło do tego, że powiedział: <span style="font-style: italic;">- Tu masz brygadę i ta brygada będzie twoja</span>. Oni robili, a mnie słońce leczyło. Leżałem. Tak można niejednokrotnie uratować się wśród ludzi, którzy chcą pomóc. Bo jakby nie chciał pomóc, to z tego bym nie wylazł. Nie było mowy. Później chorowałem na to. Teraz wróciła ta choroba, ale na to już ja teraz sposobu nie mam.
    </section>
    <section>
        <time>8701</time>To było kiedyś i muszę się z tym godzić. Baudienst, proszę pana, skończyłem tylko dzięki temu… Ja rysowałem, malowałem. Jak już nie mogłem robić. Po prostu po tym stało się tak źle, że mnie leczyli, ten lekarz mnie leczył, pozwalał na to. Pozostawałem na miejscu. Zdjęcia mam z tamtych czasów, nie wiem, czy się zachowały jeszcze. Były takie miejsca, gdzie można było jakoś przetrwać. To właśnie u nas w tym polskim obozie przetrwało się. Przetrwało się do końca. Doszło do tego, że ja wyszedłem wcześniej, bo mnie uratował Polmin. Bo ja zacząłem pracować i tam z tego Polminu… Polmin to rafineria, która była bardzo ważna. No i wywalczyli… Naprzód jeszcze musiałem skończyć kurs po niemiecku. Znaczy za Niemców chodziłem jeszcze na wykłady na kurs kierowców, bo oni rosyjskich nie uznawali. To wszystko na końcu, powiedziałbym, to było już samo bardzo dobre życie. Głodny nie chodziłem, obdarty nie byłem. A to było przedtem. A ludzi, których poznałem, bardzo sobie cenię. Tylko że ich już nie ma, nie ma i już nie wrócą. Zostało, proszę pana, jeszcze może… Ale nie ma kontaktu z nimi. Ja te wspomnienia zachowałem i te zdjęcia, bo łatwo jest komuś zrobić krzywdę, ale żeby tę krzywdę komuś naprawić, to trzeba wielkiego szczęścia.
    </section>
    <section>
        <time>8846</time>I trafiłem na tego lekarza. W tej książce jednej to jest właśnie o nim, ten lekarz… jest wymienione jego nazwisko. To są wspomnienia z <span style="font-style: italic;">baudienstu</span>. Później, jak przyszli… Ja wróciłem na Polmin, do pracy jako mechanik samochodowy. To trwało krótko, bo wkrótce Niemcy… Amerykanie zbombardowali ten zakład. Podczas tego bombardowania ja byłem w warsztacie samochodowym, gdzie naprawialiśmy samochody ciężarowe. Jak te samoloty były nad nami, widziałem je i krzyczałem nawet do tego mechanika, z którym robiłem: <span style="font-style: italic;">- Panie, rzućmy to, bo samoloty! </span>A on powiada: <span style="font-style: italic;">- E, to ruskie pewnie. </span>Ale nie ruskie. Kilkadziesiąt tych samolotów przyleciało nad Polminem, to zrzuciło i zrobiło straszne ruiny z tego zakładu. A kilkadziesiąt jeszcze tam zaczęli ostrzeliwać pod Borysławiem, to jeszcze tam trochę dorzucili. Ja po tym bombardowaniu musiałem wsiąść za kółko, pomimo że prawa jazdy już nie miałem, bo akuratnie kierowcy tego samochodu nie było. I jeździłem z tymi. Było dwóch jakichś ludzi przeznaczonych do tego, żeby naładować na samochody piasek i na ten piasek wrzucało się niewybuchy. A przy okazji ci, którzy to ładowali, ładowali dla siebie to, co się dało. Jak się przyjechało do miejsca tego, gdzie był kiedyś... Ja za mojej pamięci nie mogłem zobaczyć, bo to była kapliczka…
    </section>
    <section>
        <time>8990</time>Matki Boskiej Drohobyckiej teraz to się nazywa. Ta kapliczka była zamknięta. Ja starania robiłem, jak cudem wróciłem do Drohobycza. I chciałem pójść, to było za Sowietów i to było zamknięte. Później było zamknięte i teraz było zamknięte. Parę metrów od nas, gdzie zwrotnica jest taka olbrzymia, gdzie te wagony i parowozy obracają na wyznaczone miejsce do naprawy, postoju... To jest okrągła taka tablica. Ile ton to ważyło! I to było odrzucone o kilkadziesiąt metrów. Co ja panu będę mówił, jaka była siła, jak potęga. Jak bomby spadały przez kilka pięter i dopiero na dole, jak nie wybuchały, to je znajdowali. Później brali tych ludzi z więzień i ci więźniowie musieli tak pracować, żeby oczyścić to miejsce, gdzie ten Niemiec czy niemiecki człowiek wyznaczony do tego odkręcił, żeby bombę można było wyjąć. Żeby ten zapalnik można było wyciągnąć. Ta już końcowa faza, która była z Niemcami, dla nich była tragiczna, a dla nas była radością i niecierpliwością, kiedy to się skończy, kiedy to się skończy, kiedy to się skończy… I któregoś dnia się skończyło. Ja byłem wtenczas akuratnie w szpitalu, bo miałem kłopoty z tym, co mówiłem, z tą nogą. Ale oni mi nie mogli nic zrobić i odesłali mnie do domu. W nocy samochody przyjeżdżają.
    </section>
    <section>
        <time>9125</time>Taki jest ruski samochód z kilkoma lufami karabinu maszynowego. A już Niemców nie ma, nie słychać nic. Rano zaczyna się już poranek z Ruskimi. I zaczyna się wielka i trudna rozmowa. Bo oni wszystko sobie cenią, tylko mają już tutaj wiele spraw, które ciążą na nas. I ja, proszę pana, trafiam… Chociaż jestem wspaniałym dla dyrektora, bo go nauczyłem jeździć... Dyrektora tej fabryki, Ruskiego. Jeździłem z nim, naprawiałem mu samochód. Dostał takiego… czy kupili mu, czy on dostał, czy zdobyczny… opelka małego. Doszło do tego, że wzywają mnie na przesłuchanie. To jest nie do pomyślenia, jak to wygląda, w jaki sposób. Przychodzą we dwóch. Bo ja wróciłem z pracy i leżę, trochę odpocząłem. I oficer… Oni obydwaj skierowali do mnie bagnety i on powiada:<span style="font-style: italic;"> - Podnimajsia. Ubierajsia.</span>(ros.?3; 00:46:10) I nie ma gadania. Poszedłem na to przesłuchanie. Zanim doszedłem, było już nad ranem. Całą noc to jednego, to drugiego przesłuchanie. U dziewczyny, z którą kiedyś właśnie przechodziłem koło tego Niemca, który mnie chciał zabić. Ta dziewczyna, która mogła być moją żoną, ale ja byłem za biedny. Bo ta rodzina była bogata, on był rzeźnikiem. Ja w ogóle się nie liczyłem. Znaleźli zdjęcie moje.
    </section>
    <section>
        <time>9269</time>I kto on, i kto on, i kto on… Powiedziała w końcu, co mogła biedna zrobić. To zdjęcie jej wyciągnęli, a ja miałem zdjęcie strzeleckie, w Strzelcu. Bo z wojska to nie miałem zdjęcia, bo ja w wojsku nie byłem. Później, jak już Rosjanie weszli, to się walczyło w tym, co się miało na sobie. I to zdjęcie było dla mnie po prostu tragedią już później. A tą całą noc bili. To był Żyd, ten, który mnie przesłuchiwał, i ten, który bił, jakiś Ruski. Bił nieraz tak, że ja spadałem razem z tym krzesłem, bo z tyłu ręce były związane razem i się przewracałem. To jak się przewracałem, to tę wodę, którą na mnie polewał, żebym oprzytomniał, rozlałem na ten protokół, który on napisał. A pisał protokół zwłok i to wszystko. Rano wyszedłem do domu, po ścianach szedłem. Od tego miejsca do domu to ledwie doszedłem. I rano musiałem się zgłosić od razu tam na miejscu, na Polminie, że jestem. Zgłosiłem się. No dobra, jakoś między swoimi to przeżyłem. Ale było trudno, bardzo trudno. Doszło do sytuacji takiej, że mnie, doświadczonego już kierowcę, bo taki byłem rzeczywiście… I ciężarówka, i… Nie było takiej możliwości, żebym sobie nie poradził z samochodami amerykańskimi. Bo to było łatwe. Amerykańskie samochody były w porównaniu z tym, czym jeździłem przedtem – to było nie do określenia, jaka wygoda – tymi gazami, które nie miały hamulców, to wszystko prymitywne było.
    </section>
    <section>
        <time>9420</time>Ja byłem im potrzebny bardzo. I któregoś dnia znowu przyszli po mnie. Przyprowadzili i lanie. Nie ma możliwości, żeby się z tego wykręcić. Widzę, że to się chyba jakoś tak będzie kręciło, kręciło, że oni ukręcą mi łeb. Oni potrzebowali mojego mieszkania. Nie chodziło im o mnie, kto ja jestem i jak ja jestem. Ale któryś ten z tych oficerów potrzebował mieszkania. A ja miałem mieszkanie, dobre mieszkanie. Bo skąd oni wezmą teraz mieszkanie? Ich tu przypędzili do Polski, oni tutaj wszystko mają, życie pod dostatkiem, a nie ma gdzie mieszkać. Ja się zorientowałem, że tutaj sprawa będzie bardzo kłopotliwa. Zacząłem szukać ratunku, bo może coś się tutaj znajdzie między tymi ludźmi, może ktoś się znajdzie. Ale nie było żadnej możliwości. Nie było. Któregoś dnia przyjechali, proszę pana, i tam pod Drohobyczem, miasteczko koło Medenic, jest letnia taka miejscowość, tam był jakiś napad tych ukraińskich partyzantów. Więc zebrali wszystkich ludzi, to uzbrojenie, jakie było. Załadowali ich na tą ciężarówkę moją. Bo ja jeździłem, jeszcze zdjęcie zostało. To było przerobione z dużego takiego ciężarowego wozu, ciągnika, przerobione na ciężarowy wóz, ale już nie ciągnik. Hak był, ale służył inaczej, można było ludzi ładować i towar. A na tamtych wywrotkach nie. Ja zabrałem tych, ja wiem, ze 30, i do kabiny weszło ze sześciu.
    </section>
    <section>
        <time>9562</time>Bo to duża kabina taka była. I pojechaliśmy. Pojechaliśmy na to miejsce, gdzie były napady. Wjechaliśmy, a tam trzeba było przekroczyć przez taki strumyczek i rura taka zwykła cementowa, a to waży skromnie z ludźmi 10 ton przecież taki samochód. I to się załamało. Przednie koła wpadły, silnik zgasł. Nie było rady, silnika nie można uruchomić, bo akumulatory niesprawne, bo nie było skąd brać tych akumulatorów. Przyciągnęli chłopów z końmi. A gdzie konie wyciągną, jak niesprawne? Takie konie wiejskie nie potrafią takiego ciężaru uciągnąć. Przypięli to, ale jak przyszło, żeby ciągnąć, to on pociągnął, ale siły nie było. Doszło do tego, że ja cały dzień razem z nimi musiałem być. Dopiero aż ściągnęli jakiś ciągnik i wyciągnęli ich, uruchomili i przyjechali, wróciłem na zakład. Teraz jest problem. Jest problem. Ze strony tego, który jechał ze mną. On przez całą drogę krzyczał, że jego… on jest tutaj… nie ma nagrudi (ros.? 3;00:53:23), nie ma żadnej odznaki, a teraz będzie miał odznakę. Ale tej odznaki nie dostał. To było powiązane z NKWD. Za parę dni wzywają mnie. Przyszedłem tam. To znaczy nie wzywają, przyjechali samochodem: <span style="font-style: italic;">- Będziemy potrzebowali, żebyś ty u nas dziś dyżurował, samochodem będziesz jeździł. </span>No to nie mam nic do gadania. Przyjechałem na posterunek i ten siada komendant, a ten, który jeździł ze mną, siada z tyłu za mną, koło mnie.
    </section>
    <section>
        <time>9702</time>I on powiada:<span style="font-style: italic;"> – Słuchaj, jak to było? Nie mogłeś wyciągnąć?</span> Ja odpowiadam: <span style="font-style: italic;">– No nie udało się. Nie wyrobiło się. </span>A on:<span style="font-style: italic;"> – Ty taki mechanik, ty nie możesz? My chcemy, żebyś u nas pracował jako mechanik. – Ale ja nie mogę, bo ja mam ręce… tutaj rana jest. – Nie? Nie będziesz tu pracował? No pokaż, jakie ty masz ręce?</span> I chwycił mnie za ręce, przez stół. A tamten, jak ja tylko się znalazłem w tej sytuacji, taką nahaję… To nie była nahaja normalna, taki kabel elektryczny poprzecinany, żeby samymi tylko tymi kablami… Do dzisiaj ja mam w tym miejscu… skóra mi schodzi. <span style="font-weight: bold;">Skończył pan takim dramatycznym dość momentem, jak nahajem od enkawudzisty dostaje pan po dłoniach. Tylko nie wiemy tak naprawdę, dlaczego oni pana przesłuchali i co z tego wyniknęło. Czy możemy do tego momentu wrócić? </span>No tak. To była robota prosta. Ta dziewczyna, o której panu mówiłem, przyjaźniłem się, nawet bardzo bym był szczęśliwy, gdybym pojął ją za żonę, ale ja byłem za biedny i ojciec… Bo matka była sprzyjała… Ale ojciec absolutnie nie chciał słyszeć o tym. I nie wiadomo, czym by to się skończyło. Przerwałem, powiedziałem, że… takie czy inne jakieś tam przyczyny znalazłem. A przyczyna była prosta. U niej znaleźli to zdjęcie i ono się znalazło, i ja tym pojechałem, że ja dostaję bicie, że ona tak, że tak. Przyjechała na dzień przed ślubem. - Włodek, ja zostanę u Ciebie i ja nie pojadę do domu, bo ja chcę żyć z Tobą.
    </section>
    <section>
        <time>9843</time>A ja powiedziałem: <span style="font-style: italic;">- Ja nie mogę żyć z człowiekiem, który mnie wydał i tyle lania dostałem za to, za Ciebie. </span>Ona: <span style="font-style: italic;">- A to ja nie zrobiłam… Oni znaleźli zdjęcie, a resztę to oni sami zrobili. </span>I tak było. Przez to zdjęcie dostawałem takie lanie. Nie mogłem, ona byłaby nieszczęśliwa ze mną. Skąd. Nie… Tyle lat my jesteśmy, już można powiedzieć starymi ludźmi, jak myśmy się pobrali. Ja miałem 28 lat, a Zosia miała 31 lat. Za sobą mieliśmy całą młodość. I te piękne dni, i te brzydkie dni, i te wesołe, i te smutne. A jak się nie wyjdzie za mąż za człowieka, którego się kocha i chce się żyć z nim całe życie, no to później jest to tylko przyzwyczaj. Trzeba, bo inaczej nie ma, bo jest… Tak to się ma dom, ma się miejsce, gdzie się odpocznie, gdzie się… Człowiek będzie mógł wrócić do domu. Ale w młodości małżeństwo jest najpiękniejsze. To jest najpiękniejsze. Jak dwoje ludzi się kocha i zostaje wierne sobie na całe życie. Nie mogłem być jej wierny. Nawet nie wiem, czy żyje. Przerwaliśmy raz na zawsze. To znaczy ona pisała, kontakty takie były, ja przestałem. No nie mogłem tak jednej i drugiej. Zosia jest zrównoważony człowiek, rozsądny. Wyszła za mnie nie z tego powodu, że nagle się… Oczarowałem ją czymś. Musiała mieć w końcu jakąś przed sobą… Powiedziałbym, dobroć, jaką człowiek oczekuje od drugiego człowieka.
    </section>
    <section>
        <time>9993</time>Dobre słowo, dobre współżycie. Jak brakuje… Bo na wszystko trzeba zarobić. Jak brakuje tych pieniędzy, żeby nie robić awantury z tego powodu, tylko doprowadzić do tego, żeby te pieniądze jakoś zdobyć, żeby to się kręciło. Moi synowie skończyli studia, to przecież to za darmo nie przyszło. Przez te lata na dorosłych ludzi trzeba było pracować i wszystko łożyć. Ubranie, wszystko. To przecież gdybyśmy o to się dwoje nie starali, to oni by nie skończyli studiów. Skąd. <span style="font-weight: bold;">A co się stało po tym przesłuchaniu? Jaka była pana dalsza droga? Jak pan z Drohobycza ostatecznie trafił do Polski?</span> Po tym przesłuchaniu… Pan mówi o Drohobyczu? <span style="font-weight: bold;">Tak.</span> Ja wróciłem. Oni mi powiedzieli, że rano będą dzwonić. Ja koło 5 rano czy 6 rano byłem jeszcze na przesłuchaniu. Wyszedłem zmoczony, bo przecież zalany tą wodą, i trzymałem się dosłownie muru, żeby dojść do domu. I przyszedłem do domu, a mieszkałem na innej dzielnicy, nie tam, gdzie sąd. Trzeba było przejść kilometr, przyjść na miejsce, przebrać się i pójść do pracy. I poszedłem do pracy i nic nie mogłem mówić. Bo już było zakazane. Ale była dziewczyna, która była… To właśnie to jest, że ja miałem zawsze gdzieś dobrych ludzi. Ona była na portierni i ona to wszystko widziała. Ona wiedziała, że mnie zamkną. Ona wiedziała, bo ona tam pracowała, a oni rozmawiali, ci Rosjanie. Oni na portierni mieli swojego człowieka, który kontrolował całe… kto wchodził, kto wychodził, kto to był i dlaczego, i po co.
    </section>
    <section>
        <time>10134</time>Ona mi powiedziała, żebym nie starał się dochodzić do tego, bo będzie więcej ludzi jeszcze z tego powodu miało kłopoty. Przybędzie, na pewno będzie jeszcze szukanie. Ale to jest jedna rada. Oni chcą koniecznie, żebym ja pracował u nich. I to jest całe szczęście, że ona mi to powiedziała, jaka jest przyczyna. - Oni potrzebują mieszkania, ty masz mieszkanie. Oni to mieszkanie Ci zabiorą, dadzą Ci warunki. <span style="font-style: italic;">- A rodzice? – No to rodzice starzy są, to nie muszą tak luksusowo mieszkać. Po co? Na co? </span>I tak to było. Ona miała rację. Ona słyszała ich rozmowy, a rozumiała, bo była Ukrainką, spolszczoną Ukrainką. Ona dobrze rozumiała i ona wiedziała, o co chodzi. <span style="font-style: italic;">- Bić dotąd albo zdechnie, to za niego mieszkanie weźmiemy, albo pójdzie i to mieszkanie będzie dla nas. </span>Sytuacja dla tych, którzy pozostali już teraz, jest inna, chociaż jest bardzo trudna. Ja dam taki egzemplarz, nasze pismo stowarzyszenia… I tam oni opisują, jak są teraz traktowani przez tych Ukraińców, co chcą, żeby Ukraina to była taka jak oni. Nie taka jak… Oni w tej chwili prowadzą. Tak, ja nie mam możliwości, żeby odtworzyć samo to moje przeżycie związane z drugim przesłuchaniem.
    </section>
    <section>
        <time>10272</time>Bo to drugie przesłuchanie było już konkretne. Musiałem się podpisać pod tym. Tamto było podpisane, ale go zmoczono i przepadło. A tu musiałem się pod tym podpisać i było postawione konkretne zadanie. Oni mi proponują, żebym przyszedł do nich do pracy, bo jestem doświadczonym kierowcą, doświadczonym mechanikiem, a taką właśnie pracę mają dla mnie. I ja powiedziałem im: <span style="font-style: italic;">- Mi się tam pracuje dobrze, ja mam tyle lat tam pracy, to…</span> i to się kręciło, kręciło, aż doprowadzili do tego, że jak pojechaliśmy i ten wypadek tam był, że w lesie ten samochód mi spadł, bo rura się załamała, i tam siedziałem, to ja już wtenczas podpadłem całkowicie. Ten, co wyciągał, do wszystkich, którzy razem z nimi byli, nastawiał grudź, że to na jego grudzi teraz musi być medal. Bo on tych partyzantów, które tam w lesie walczą, to on ich zniszczy. Do lasu nie doszli, partyzanci uciekli, tamten samochód, który jechał przede mną, pojechał inną drogą, wrócił. No to trzeba było się na kimś zemścić. I już po krótkim czasie wezwali mnie na to przesłuchanie. A to przesłuchanie to było wiadomo, że trzeba jedną tylko drogę szukać. Albo pogodzić się z tymi, zostać na tej, można powiedzieć, milicji czy jakiejś innej organizacji, albo uciekać. Miałem szczęście, że siostra miała takich przyjaciół, którzy w komitecie repatriacyjnym pracowali. Załatwili.
    </section>
    <section>
        <time>10414</time>Rano ja przyjechałem do dyrektora, bo musiałem mieć zwolnienie, bo musiałem konkretne, że zostałem zwolniony. I powiadam, że ja tu… Bo to już jest trzeci raz, jak przychodziłem do niego. <span style="font-style: italic;">– Ja nie zostanę tutaj. – A dlaczego? – Bo tu nie ma kościołów. – A, kościołów. Kościołów nie budiet.</span> I wyciągnął, i podpisał. To był przypadek, gdyby to nie przyszło do głowy, to ja nie wiem, on by mnie znowu zakręcił. Bo ja miałem już załatwione, że będę chodził do szkoły wieczorowej. Wszystko, wszystko było załatwione. A jak on się dowiedział, że kościołów, no to kościołów nie <span style="font-style: italic;">budiet</span>. <span style="font-style: italic;">– Jak ty chodzisz do kościołów, to trudno. </span>Zaraz jak ja wróciłem z tym pisemkiem, że on mi podpisał moje podanie, to była podstawa, to wydali mi w kadrach to zaświadczenie. Wróciłem do domu, siostra poleciała do tych swoich przyjaciół, którzy byli związani z repatriacją. Rano już na dworzec pojechałem, żeby oczekiwać, którym pociągiem. Najbliższym pociągiem pojechałem do Przemyśla. W Przemyślu znowu była kontrola. Wszystkie dokumenty, wszystko okazać. Ja dałem i on zobaczył te moje dokumenty. I powiada: <span style="font-style: italic;">– Chcesz jechać do Polski? A my tu potrzebujemy kierowców. Tyle roboty jest u nas, a ty jedziesz do Polski? </span>Ja powiadam: <span style="font-style: italic;">– Tam jest rodzina, ja tam jadę do rodziny. – Rodzina poczeka na ciebie.</span> Wziął to… Ale Polacy, ci, którzy byli, polecieli do oficera. On przyszedł i powiada: <span style="font-style: italic;">– Słuchaj, nie rób tego, bo to jest ustawa, repatriacja jest, on jest repatriantem, ma na to dokument i musi jechać. </span>
    </section>
    <section>
        <time>10567</time>A dokumenty wszystkie moje leżały u niego, to nie mógł się jakoś zemścić, to tak zwana trudowaja kniga – książka pracy. To wydarł mi to, tylko okładki mi zostały na pamiątkę. Wydarł to. <span style="font-style: italic;">– Ujezżaj, cziort z toboj </span>(? 4;00:13:44). <span style="font-weight: bold;">Panie Władysławie, wspominał pan, jak piliśmy herbatę w kuchni, że był w Rosji. Pan w ogóle tutaj o tym nie wspomniał. Czy mógłby pan powiedzieć, jak do tego doszło? Jechał pan z konwojem, tak?</span> No pierwszy raz, proszę pana, to było we wrześniu. Zaangażowali… <span style="font-weight: bold;">Ale w którym roku?</span> To był 1940 rok? Kiedy Rosjanie przyszli do nas? W 1939 roku. <span style="font-weight: bold;">Tak, później przyszli Niemcy. </span>To ja za Rosjanów byłem cały czas do ich, że tak powiem, ucieczki, byłem w Drohobyczu. Dopiero jak oni przyszli drugi raz, to oni przyszli, proszę pana, tak że ja się znalazłem w ich rękach, bo byłem potrzebny. Oni już wiedzieli o mnie. Dyrektor fabryki wiedział, że tu jest mechanik. Mechanik, instruktor nauki jazdy. Wszystko jest. Przedstawili mnie temu dyrektorowi Polminu. A dyrektor Polminu dostał samochód. Zdobyli mu jakiś na Zachodzie, opelka jakiegoś. I chciał jeździć. Był pojętny bardzo, zresztą zdolny i bardzo lubiał Polaków. Bardzo szanowałem tego człowieka. Podeszedł do mnie, ja jeździłem ciężarówką, czy bym z nim nie pojechał tym samochodem, tym oplem.
    </section>
    <section>
        <time>10710</time>No ja zobaczyłem, co trzeba zrobić, żeby ten samochód był. Doprowadziłem do takiego stanu, że można było tym samochodem jeździć. Przejechałem się z nim. On wsiadł za kierownicę, widać, że człowiek sobie radził doskonale. Potrafił, najwidoczniej trenował już dużo wcześniej, bo nie było problemu. Samochód był łatwy do opanowania. Pojechaliśmy, on miał taką sprawę partyjną. Podjechaliśmy tam w to miejsce w Drohobyczu, gdzie oni się zbierali, i on mnie wziął ze sobą. Było zimno, mróz. Wziął mnie ze sobą, a ci jego przyjaciele partyjni byli przeciwni temu. On powiada: <span style="font-style: italic;">– Nie, ja jego nie zostawię. Tam jest mróz, on nie może siedzieć w samochodzie, bo jest zimno.</span> A miał płyn, tak że on się nie obawiał, że zamarznie, bo mu zalałem płyn do chłodnicy. I mogłem siedzieć. Po jakimś czasie oni zrozumieli, że on nie chce z nimi prowadzić rozmowy. Odjechaliśmy. On mnie tym do tego przyzwyczaił, że jak on coś robi, to to na pewno będzie załatwione. Bo reszta tych różnych partyjniaków to różne to było i to znamy po swoim. On powiedział, że on będzie miał samochód i miał samochód, będzie kierowcą i był kierowcą. Wszystko zrobił to, co było potrzeba. Ale ja nie będę jeździł z nim. Ja miałem ciężarówkę, dużą ciężarówkę. Czym było trzeba, tym jeździłem. A jak on mnie potrzebował, to on dzwonił i ja załatwiałem.
    </section>
    <section>
        <time>10842</time>Tak że ja się utrzymałem do czasu, dokąd doszło… ta bardzoże tak powiem, trudna sytuacja, jaka się wytworzyła już po tym zwycięstwie. Że Polski już nie będzie… Bo wtenczas takie było hasło, bo nie było… Sikorski został, prawda… zginął czy co tam było… To były takie sprawy, że rząd polski w Londynie już całkowicie, że tak powiem, był nie do uratowania. Myślę: – Po cholerę będę jeździł tam gdzieś, się męczył. Zostanę tutaj. Byłem przygotowany, że będę w Drohobyczu, zostanę na Polminie. Ale zaszła inna sprawa. Ten wypadek z tą ciężarówką. Tamten się zemścił na mnie i nie było wyjścia, trzeba było uciekać. Trzeba było uciekać, bo oni żyć by nie dali. Tak że po tym, jak już się znalazłem w Polsce, trafiłem tutaj na całą tą rodzinę, przyjaciół tego Żyda, bogacza. Oni jeden drugiemu wskazywali. Przyjechałem do Gliwic. W Gliwicach miałem pracę. W Gliwicach miałem mieszkanie. W Gliwicach wszystko… Tylko że później to się okazało wszystko zbędne. Bo trudno było jeździć, mając bardzo niewielką sumę pieniędzy, a sprowadzać rodzinę. Bo ja miałem rodzinę, matkę i ojca zostawiłem w Drohobyczu. Ja ich chciałem sprowadzić i wysłałem po nich zaproszenie. To ja musiałem zmienić to miejsce pracy, szukać takiej, żebym miał mieszkanie. I zacząłem pracować w firmie, w hucie w Gliwicach. Huta Gliwice. Oni mieli dużo mieszkań. Ja dostałem trzy pokoje z kuchnią.
    </section>
    <section>
        <time>10986</time>Miałem gdzie tą rodzinę sprowadzić. Wszystko było dobrze. Tylko zmarł ojciec. Ojciec pracował w gazowni w Drohobyczu i później tam pracował. Poszedł na operację i operował go człowiek, który nie był lekarzem. Po latach się wydało, że w ogóle nie był lekarzem. I ojciec zoperowany po kilku dniach zmarł. Ja przyjeżdżałem do niego na wieczór, bo on leżał w Zabrzu w szpitalu. A matka była w ciągu dnia. Ojciec mi przekazał: <span style="font-style: italic;">– Matka nie może być sama. Ty masz za dużo kolegów, ty masz czas na wódkę, na wszystko, a matka będzie w domu? Nie. Ja mam taką propozycję.</span> Zosia, która jest… Ona przychodziła, ona często przychodziła, to ja spałem po nocy czy co. Miałem okazji mało.<span style="font-style: italic;"> – Zosia to jest dobry człowiek i ty się ożenisz z nią. – Skoro tato tak chce. </span>Już tyle miałem lat, 28 lat. Były i Zosie, i Marysie. Co miałem… Jak ojcu się podoba, to mnie też się podoba. I tak zostało. Zosia przy mnie i ja do tej pory razem z Zosią jestem. Nie można powiedzieć, żebyśmy byli swawolni. Skoro potrafiliśmy, nie mając nic… Mięso ukradli z walizek. Ja zostałem goły i bosy. Zosia rzuciła rodzinę, poszła i myśmy zaczęli w Gliwicach od tego, że doszliśmy do dobrego mieszkania, dzieci przyszły na świat.
    </section>
    <section>
        <time>11136</time>Wszystko było już uporządkowane. Ale ja miałem kolegów warszawiaków. Serdecznych przyjaciół. I oni powiadają: <span style="font-style: italic;">– Co ty tu będziesz robił? Ty musisz jechać do Warszawy. </span>I zrobili to, że ja jestem w Warszawie. Tak. Nikt nie żyje. Nie ma tych przyjaciół. Tak pusto jest. Pusto. Zostałem wśród ludzi, którzy są mi życzliwi. Wszędzie, gdzie jestem, jakoś wszystko mi się układa, udaje, wychodzi, ale już tych przyjaciół nie będzie. Takich serdecznych, życzliwych chyba nie miałem nawet w Drohobyczu. W Drohobyczu od dziecka różnych miałem przyjaciół, ale warszawiaków do śmierci. Ja chodzę na ich groby tylko teraz, a wspomnienia są zawsze w sercu. Byli pokrzywdzeni bardzo. Ich rodziny ginęły i domy im się poburzyły i wszystko to, co było. Ale wrócili do siebie, a ja tam nie mogę wrócić, bo my nie mamy potrzeby tam już wracać. Ojciec i matka tutaj leżą. Ojciec leży w Gliwicach, matka w Bolesławcu na Dolnym Śląsku. Ja się szykuję też tutaj. Jak będzie w Warszawie, to będzie wielkie szczęście. A czy przyjadą? Nie wiadomo. Bo to trudno jest powiedzieć. Jeżeli po 30 latach syn jeszcze do tej pory nie przyjechał ani razu, a tamten drugi przyjechał po to, żeby mnie z mieszkania wygryźć, no to lepiej nie trzeba. <span style="font-weight: bold;">Panie Władysławie, ja chciałem panu zadać kilka pytań.</span>
    </section>
    <section>
        <time>11275</time><span style="font-weight: bold;"> Po pierwsze: jak miała na imię pana mama? </span>Raniosko, matka pochodzi z Medenic. I to była polska rodzina. Raniosko. <span style="font-weight: bold;">A na imię jak miała?</span> Anna. <span style="font-weight: bold;">Czy pan znał dziadków swoich od strony mamy?</span><span style="font-style: italic;"> </span>Ich nie było. Jak ja dorosłem na tyle, proszę pana, żeby odwiedzić te miejscowości - matka pochodzi z Medenic, to jest 20 km od Drohobycza – to nie było już ani dziadka, ani babci. Została krewna rodzina. Nie tyle… był jeden… bo jeden z braci matki był sołtysem i go zabili w Drohobyczu. On został przywieziony tutaj, do Drohobycza, i już stąd, z tego… najprawdopodobniej w tym sądzie został pochowany. Bo tam część zamordowanych chowali na miejscu. Matka poszła jeszcze z jego synem, moim kuzynem, z którym jeszcze ja mam… i rozmowę z nim, i zdjęcia. Poszła, to oni jeszcze przyjęli kilka razy, a ostatni raz, jak przyszli, powiedzieli: - <span style="font-style: italic;">Nie. Już nie potrzeba przynosić jedzenia.</span> To oni już zrozumieli, o co chodzi, na pewno. Zginął, trudno jest powiedzieć dlaczego. Ojciec był sołtysem. Czyli ten mój wujek był sołtysem. Wybudował szkołę, zrobił wiele, wiele, wiele dla tej ludności, polskiej szczególnie.
    </section>
    <section>
        <time>11420</time>Na tym miejscu, gdzie był ten kościółek przed tym, wybudowali w tej chwili żydowski grób. Tam jest, zdjęcie nawet mam. A szkoła ta została. Natomiast śladów po kościele nie ma. Zdjęcia tylko są. Był człowiekiem przedsiębiorczym, rozsądnym. Ale to wszystko było przeciwko niemu. Ten jego syn się uratował tylko dzięki temu, że ożenił się z Ukrainką. I ci sprzyjali raczej temu, żeby to zachowało. Żeby nie doszło do straty, żeby jej męża nie zabili. Robili wszystko tak, że on to przeżył. Jeszcze ostatni raz, jak byłem w Medenicach, to spotkaliśmy się, zrobiliśmy sobie zdjęcia. To było wszystko. Później, jak pojechałem, bo tak służbowo tam byłem… Kołucki, którego pan zna, on tworzył tą organizację, którą my prowadzimy, miał szereg spraw tam do tego kościoła w Drohobyczu. A że ja znałem te miejscowości i on miał do mnie zaufanie- poznaliśmy się z tej strony, że można mi zaufać - to pojechałem tam i przy okazji tam wpadłem, to zobaczyłem. Zmarł, zostało tak, że ja nikogo nie mam z tamtej rodziny. <span style="font-weight: bold;">A tata pana jak miał na imię? </span>Ojciec, Stefan. <span style="font-weight: bold;"> Tata pochodził z Drohobycza? </span>Nie, z Wróblowic. Tata był, według rozeznania ich, Ukraińcem.
    </section>
    <section>
        <time>11562</time>Ale on się nigdy do tego nie przyznawał. On uważał, że są Białorusini, Czerwonorusini, różnie, on jest Ruski. Ale raczej po polsku mówił, bo pracował z Polakami, miał ludzi sobie życzliwych. Jak przychodzili grać w karty, to też przecież trudno, żeby rozmawiać po rusku, jak jeden jest Ruski, drugi jest Żyd, a trzeci jest Polak. Tak że ojciec sobie radził bardzo dobrze. <span style="font-weight: bold;">A dziadków od strony taty poznał pan?</span> Nie znam nikogo. To wszystko już za stare było. <span style="font-weight: bold;"> A tata z kolei miał rodzeństwo jakieś?</span> Ojciec… Z tej rodziny, z której ojciec pochodzi, jest jedna osoba, która żyje w Polsce. Z którą stale kontakt mam. To jest jak gdyby kuzynka moja. Ona jest naturalnie młodsza ode mnie, prawie 15 lat. I ona wyszła za mąż za Polaka tego miejscowego i została tutaj. Ona już nie przyjeżdża tam do nich, do niej oni też już nie przyjeżdżają, bo są bardzo starzy. Kontakty są z tą miejscowością bardzo nikłe. <span style="font-weight: bold;">To znaczy ona mieszka w Polsce? </span>W Polsce, tak. Na Dolnym Śląsku. <span style="font-weight: bold;">A nie jeździ tam, do Drohobycza? </span>Nie, nie, nie. To za duży koszt, za duża męka. A poza tym ona nie ma już w tej chwili dla nich tego serca, które się mówi, rodzina. Oni są dla niej tak zobojętniałe całkowicie. <span style="font-weight: bold;">Wspominał pan kilkukrotnie o swojej siostrze starszej, która się panem opiekowała. O Marysi, tak? </span>Tak. <span style="font-weight: bold;">A czy pan miał jakieś rodzeństwo poza tą siostrą? </span>
    </section>
    <section>
        <time>11702</time>Było dwóch… Dwoje dzieci zmarło. Ja miałem chyba już z 5–6 lat, bo na zdjęciach tak widzę, to jak ta moja siostrzyczka była, to na pewno o rok była młodsza ode mnie. A tego malutkiego… to nie ma żadnego śladu po nim. Oni zmarli w Drohobyczu, na tym cmentarzu są, centralny ten cmentarz jest w środku miasta, można powiedzieć. To była wielka jakaś, powiedziałbym, taka choroba, z którą lekarze nie mogli sobie poradzić. Że ja z tego wyszedłem… Matka powiadała, że ja piłem sok z borówek, z tych jagód leśnych. Jagody, prawda, te leśne. I to mnie uratowało, a tamte dzieci nie piły. Ale w gruncie rzeczy nikt nie potrafił powiedzieć, bo leków nie było. Leczenie wtenczas było beznadziejne. Był jedyny szpital w Drohobyczu, dyrektora doktora Kozłowskiego. Później nawet nazwali jego, ten szpital, Kozłowskiego. I Kozłowskiego teraz jest ulica. To on wszystko… Matka była przez niego operowana szczęśliwie. Ale te choroby takie, można powiedzieć, które powodowały zatrucia czy choroby wnętrza, to dla niego one były trudne, bo nie wiem, że nie uratował… bo dużo dzieci wtenczas zginęło. <span style="font-weight: bold;">A Marysia, pana siostra? Czy ona kończyła też tę szkołę powszechną, którą pan kończył? </span>Mało, ona… Wszystko robiliśmy, bo ja później też już miałem wpływ, zacząłem, że tak powiem, się szarpać.
    </section>
    <section>
        <time>11850</time>Choć przynajmniej, żeby Marysia skończyła średnią szkołę. Była z zawodu później krawcową. Zawodową. To był jej zawód później, chociaż mogła być czymś więcej, bo rzeczywiście była rozsądna, mądra i dużo mogła zrobić ludziom. Ale tu chodziło, że z początku w tych latach trudno było o pieniądz. Trudno. Trzeba było szukać takiej pracy, gdzie ludzie dawali te pieniądze. Tak i moja Zosia. Z początku szyła przecież. Ona z zawodu jest krawcową. I to nam pozwoliło utrzymać się. Chorowałem, mnie tak odebrali to zdrowie, że później trudno mi było w ogóle wrócić do tego, żebym mógł… A jeździć trzeba było. A jeździć trzeba było dzień w dzień. Przecież gdyby nie te samochody, które dostali z Ameryki, które tutaj przywieźli, to ta Polska szybko by nie doszła do siebie. Przecież to była taka duża pomoc, taka, powiedziałbym, efektowna. Bo to nie, że człowiek mógł powiedzieć: <span style="font-style: italic;">– A to zrobiłem, to zrobiłem.</span> To było widać po tym. Bo się jechało po towar, przywiozło się towar, zawiozło się ludzi, przywiozło się żywność. I człowiek był stale w drodze. Jak się znalazło czas na to, żeby się trochę przynajmniej zdrzemnąć, to było wielkie szczęście. <span style="font-weight: bold;">A Marysia całą okupację, obie okupacje - i sowiecką, i niemiecką – spędziła w Drohobyczu?</span> Nie, nie. Przede mną pojechała. Marysia pojechała do Polski jeszcze wcześniej ode mnie. <span style="font-weight: bold;">Ale do tego momentu wyjazdu mieszkała w Drohobyczu?</span> Tak, tak. <span style="font-weight: bold;">Co robiła w tym okresie wojennym?</span> No jako krawczyni dorywczo, prawda, robotę. Bo ze szkoły to było tylko wykształcenie, gdzieś praca w sklepie czy gdzieś, coś można było uzyskać.
    </section>
    <section>
        <time>12000</time>Żydzi mieli dużo takich punktów, gdzie właścicielem był Żyd, a zatrudniał… kto tylko umiał pracować. Bo dużo na rynek było odzieży przecież potrzeba. Więc ten zawód, który ona opanowała jako krawcowa, był jej do końca życia potrzebny. Wyszła za mąż za człowieka, który też pochodził z Drohobycza. Jest siedmioro dzieci z tego małżeństwa. Wszyscy są bardzo dobrze, że tak powiem, ustawieni i mają mieszkania, mają pracę. Są już emerytami. Troje dzieci urodziło się w Drohobyczu, ona z trojgiem dzieci wyjechała stamtąd. A pozostałe dzieci, które tu się urodziły, w Bolesławcu. <span style="font-weight: bold;">A co się działo z tatą w trakcie tego okresu wojny? Czy pracował jako dozorca w tym domu? Czy ten dom dawno musieliście zostawić? Jakie były koleje losu?</span> Nie, ten dom na Borysławskiej opuściliśmy ze względu na to, że wtenczas ja miałem ten wypadek. I oni uciekli ze mną na Młyńki. A później… Wiadomo, że w pięciu miejscach się mieszkało, bo nie miał czym płacić. Jak doszło do tego, że trzeba było zapłacić, a nie było, to co ludzie mieli robić? Wyrzucali z mieszkania. To brał wóz i szukał miejsca i jechaliśmy gdzie indziej. Karty, karty to są… wielkie nieszczęście. Jak wpaść w taki nałóg, to już później nie ma rady. On tutaj, jak już trafił do Gliwic, tych swoich przyjaciół nie miał. Kart nie miał z kim zagrać, było bardzo mu nudno, ale miał za to już taką przyjemność, że pracował z tymi ludźmi, którzy z Drohobycza byli.
    </section>
    <section>
        <time>12140</time>Bo gazownia w Drohobyczu była i tam pracowali ludzie. I ci ludzie, jak się znaleźli w Gliwicach, to się spotkali i pracowali. <span style="font-weight: bold;">Tata pracował od pewnego momentu w gazowni, tak? To za Sowietów jeszcze było, czy za Niemców? Jak trafił do gazowni?</span> Tak, cały czas. I za Niemców też. (4; 00:40:00)<span style="font-weight: bold;"> A mama pracowała przez jakiś czas u Sternbacha, ale na pewno nie cały czas, bo przecież później…</span> Do czasu, dokąd nie przyszli Niemcy. Jak Niemcy przyszli, to przecież jego wyrzucili z mieszkania też. Rosjanie zabrali mieszkanie, to zabrali, ale Niemcy przecież nie tylko, że go wyrzucili, tylko po prostu on musiał się skryć. A on się skrył u ludzi życzliwych, w Polsce, w Krakowie. W Drohobyczu nie wiem, czy by się utrzymał. Za Sowietów był. A już jak później doszło do takiej sytuacji… To są dla mnie sprawy o tyle tylko trudne do rozeznania, że ja nigdy się nimi nie interesowałem. Bo oni mi byli niepotrzebni.
    </section>
    <section>
        <time>12220</time>Byli życzliwi, pomogli, ale po co mnie to było wiedzieć. Czy jak potem syn był, na pewno w tej chwili jest, jeżeli żyje, gdzieś już ze sześćdziesiątkę ma. Był ode mnie o kilkanaście lat młodszy. <span style="font-weight: bold;">Panie Władysławie, chciałbym trochę podsumować te różne fragmenty z pana życiorysu i sobie jakoś to ułożyć w kolejności, mieć pewność, że niczego nie pomieszałem. I tak, do szkoły powszechnej im. Adama Mickiewicza, która była przy ul. Adama Mickiewicza w Drohobyczu, trafił pan w którym roku?</span> Proszę Pana, jeżeli się urodziłem w 1921 roku, a po siedmiu latach… A miałem takie szczęście, bo wtenczas akuratnie się złożyło, że ja poszedłem wcześniej trochę do szkoły. Bo ja pochodzę ze stycznia, a to we wrześniu, to mnie przyjęli do szkoły. <span style="font-weight: bold;">To 1928 rok był, chyba tak?</span> 1927. <span style="font-weight: bold;">W 1927, czyli przed wojną zdążył pan skończyć wszystkie klasy szkoły powszechnej? </span>Siedem klas.
    </section>
    <section>
        <time>12302</time><span style="font-weight: bold;">I po ukończeniu tych siedmiu klas nie mógł pan iść do gimnazjum, mimo że bardzo chciał, bo nie było na to warunków? </span>Nie, nie. Jak nie było czym mieszkania, proszę pana, zapłacić, jak jedzenia nie było. No skąd było to myślenie… <span style="font-weight: bold;"> Po tej nieudanej praktyce u fryzjera, rzeźnika trafił pan później do pracy u mechanika, tak? </span>Naprzód trafiłem, proszę pana, do elektronika, który… byłem tam zaangażowany, ale ta praca to było nielegalne i on musiał to zlikwidować. Trafiłem później… Fiat rozpoczął osobowe samochody jak gdyby, że tak powiem, nie produkować, ale proponować. I stworzono warunki ku temu i mnie tam zaangażowano do tej pracy. Ale to było krótko, to się wszystko rozpadło. Wojna stała się już, że tak powiem, pierwszoplanową sprawą. <span style="font-weight: bold;">Ale jeszcze zanim ta wojna wybuchła, to było to spotkanie z Schulzem, z tym kolegą na ulicy, który zaprowadził pana do Schulza i ten polecił pana na pomocnika.</span> No właśnie to był ten czas, to był ten czas. <span style="font-weight: bold;">A ten kościół… Czy pan w ogóle do tej pracy trafił choćby na moment przy malowaniu tego kościoła? Jako pomocnik?</span> Nie, nie. Bo to było w innej miejscowości. 30 km od Drohobycza. <span style="font-weight: bold;">A jak się nazywała ta miejscowość? Pamięta pan jeszcze?</span> Żebym nie przekręcił, bo mogę podać nazwę tej miejscowości, a ona może nie istnieć w ogóle. Nie będę, bo ja nie byłem tam. To było blisko Przemyśla, pod Samborem, to była mała mieścina. Kościół, który zaangażował tego malarza artystę do tych spraw, był widocznie na tyle zasobny, że mógł to zapłacić. Bo tam już były te rusztowania ustawione, wszystko, w kościele już trwała ta praca. <span style="font-weight: bold;"> Wspomniał pan też o tym, że przynależał do Strzelca, tak? </span>Tak.<span style="font-weight: bold;"> A czy to na długo przed wojną pan do tego Strzelca przynależał? Pamięta pan? </span>Nie, na długo nie.
    </section>
    <section>
        <time>12461</time>No bo, proszę pana, jeżeli ja zacząłem praktykę w warsztacie i już na tyle byłem opanowany, że można gdzieś się zaangażować społecznie – bo to była przecież praca społeczna – to ja przychodziłem tam. Kolegę miałem takiego, który był elektrykiem. I on przy tym stowarzyszeniu, tej organizacji, tym budynku… oni stworzyli taką jak gdyby salę teatralno-kinową. Że ja nie miałem co robić, to chodziłem z tym swoim kolegą i oglądałem filmy. Bo ja miałem tą rękę niezdatną do pracy z powodu tego opalenia. I nie marnowałem czasu. Ale nie było wyjścia, nie było. Schulz nie mógł mi pomóc. Bo to, co zrobił, to mógł zrobić, a więcej on już nie mógł zrobić. Nawet co będę chodził do niego, o co się będę pytał? Już wszystko było przegrane. Wojna była tuż-tuż. To był 1938 rok, a w 1939 wojna. <span style="font-weight: bold;">Ale do Strzelca pan wstąpił właśnie w 1938 roku czy…?</span> Nieco wcześniej chyba. <span style="font-weight: bold;">I na czym polegało takie członkostwo w Strzelcu? Co tam robiliście?</span> Proszę pana, nie ze względu na to, że były jakieś korzyści finansowe, bo takich nie było. Nie na to, że dali pracę w Polminie, bo to już później, do Polminu poszedłem do pracy, jak już za Sowietów to było i za Niemców. A to było wszystko przed wojną. Ze względu na to, że miałem szansę przez nich dalej uczyć się. Tam byli ci, którzy znali mnie, znali moją rodzinę. Mój wujek jeden był lotnikiem. Ten z Medenic, jeden z nich. Powiązał, i on wszędzie starał się mnie przyjść z pomocą. Więc jak ja się tam znalazłem między nimi, to zaczęło się dziać coś ze mną.
    </section>
    <section>
        <time>12634</time>Zaczęli się interesować mną. Coś robiłem, trzeba było coś namalować, trzeba było coś zrobić. Na przykład taki sztandar, który był tam, trzeba było zrobić orła. Wyciąć z blachy, dopasować, wylutować, bo to musiało się trzymać. Żeby to był inny jak inny. Bo nie był taki… A zresztą nie było widocznie, skoro to… Ja robiłem, robiłem, miałem czas. Z pracy zostałem stamtąd zwolniony. Do innej pracy nieprzyjęty. A to był już 1938 rok. To się wszystko działo bardzo niewiele, bardzo szybko. Pracowałem trochę w ubezpieczalni społecznej. U nas przed wojną to się nazywało Kasa Chorych. Tam, proszę pana… No, do czego? Przynieś, zanieś, odnieś - taki chłopak do wszystkiego, do pomocy, żeby był. Ale to na krótko. Na krótko. Ta osoba, która zachorowała czy wyjechała na jakiś czas, wróciła, to ja znowu straciłem pracę. Nie paliłem, nie piłem, to ja tej wódki i papierosów nie musiałem kupować. Ale chodziłem z kolegami też i koledzy, już jak byliśmy razem, jak poszliśmy, to czy te lody, czy herbatę, czy coś. Jak poszliśmy, to trzeba było dać.
    </section>
    <section>
        <time>12737</time>Z czymkolwiek się dało, to pomagałem. Był taki przyjaciel, który miał kiosk taki. Kiosk z książkami, podręcznikami szkolnymi, różnymi takimi materiałami. I ja tam robiłem mu różne rzeczy na jego życzenia. Chociażby takie jak zapałki. Żeby dziecko się mogło uczyć, to trzeba było, żeby to dziecko miało co liczyć. Były różne przyrządy takie, które on mi zlecał. To dziadostwo było, ale nie włóczyłem się, że tak powiem, tylko zawsze musiałem znaleźć zajęcie dla siebie. Dużo czytałem, dużo. Bardzo lubiłem i dalej lubię, ale już nie mogę. <span style="font-weight: bold;">Panie Władysławie, wybucha wojna w 1939 roku i ona pana zastaje… jest pan wtedy w junackich hufcach pracy, tak?</span> Tak, w Ropczycach. <span style="font-weight: bold;">To znaczy w Ropczycach jesteście na obozie?</span> Tam zostałem przyjęty. A stamtąd trafiłem na Polesie.<span style="font-weight: bold;"> Ale na Polesie pan już trafił po 1 września, jak wybuchła wojna, czy jeszcze troszkę wcześniej?</span> Nie, nas przenieśli, jak to się mówi… Wzięli nas kilkadziesiąt, można powiedzieć, bo około setki chłopaków. I żeby wysłać na to miejsce, gdzie ja pojechałem, to zrobili taki przegląd. I w Nowym Targu mieliśmy tam takie ćwiczenia. Jeżeli ktoś przetrwał te ćwiczenia, na tych ćwiczeniach okazało się, że jest wytrwały, wytrzymuje, daje sobie radę, to go przyjęli i pojechał tam, gdzie ja pojechałem. A ci odpadli później. Różnie tam było.
    </section>
    <section>
        <time>12876</time>Ale ja też… Były kursy. Ja chodziłem na te kursy w junackich hufcach pracy. To mi wszystko dawało tą szansę, że jeżeli będzie potrzeba, to ja mogę coś więcej robić, jak robię. A nie łopatą. <span style="font-weight: bold;">Czyli jak wybuchła wojna 1 września 1939 roku, to pan był na Polesiu razem z junackimi hufcami pracy? </span>Tak.<span style="font-weight: bold;"> I trafił pan ostatecznie do Brześcia nad Bugiem. Ale w jakim charakterze? Czy jak się rozpoczęła wojna, to wam wydano broń i byliście jak żołnierze, czy jako kto? </span>Proszę pana, tą broń to się powoli już przywoziło. Ta broń przyjeżdżała w takich skrzynkach, że niby to książki do biblioteki. Bo ja prowadziłem świetlicę, bibliotekę. A to nie trafiło, później się zorientowałem… Nie tylko ja, ale i inni się zorientowali, że to się szykowało. Powoli, powoli przygotowywali do tego. Miałem bardzo, proszę pana, dobre układy. Był Rosjaninem. Jeszcze z carskiej armii, młody człowiek. On zajmował się akuratnie tymi sprawami. Byłem przez niego lubiany, bo jeżeli coś było potrzeba, to ja chętnie to zrobiłem. I on kierował moimi potrzebami. Powiedział: – Władek, zrobisz pomnik, takiego junaka jak ty jesteś. Zrobisz tu z łopatą, żeby taki stał. I zrobiłem. Zebrałem trochę cegły, cementu i zrobiłem. Stawiał mi zadania, z których ja się wywiązywałem, szkoliłem tych… Poza tym to, co najważniejsze było, byli tacy chłopcy, którzy nawet listu do domu nie potrafili napisać. Skończył szkołę. On się uczył, ale jak przyszło do pisania, to był problem. On, jak pisał, to sam później nie mógł doczytać, o co właściwie chodzi. No a ja byłem tym świetlicowym, więc te zlecenia miałem od nich. Radio było, to wszystko było przeznaczone po to, żeby ten junak po tych godzinach pracy… Ale pracowałem razem. Przy takiej pracy, jakie oni mieli, to mnie angażowali do zabijania tych pali.
    </section>
    <section>
        <time>13054</time>Trzeba było podnosić taki duży ciężar w kilku, do góry, a później spuszczać na ten słup, który się wbijał. A ja byłem dostatecznie mocny, żeby pomagać. <span style="font-weight: bold;">W hufcach pracy pan był zatrudniony? I miał nawet jakąś pensję z tym związaną?</span> No to była służba przecież, junackie hufce pracy to była służba. Dostawało się pieniądze, nie było, że się za darmo pracowało, ale to były pieniądze, z których by się człowiek nie utrzymał. Dlatego tam wszystko było - jedzenie i spanie. <span style="font-weight: bold;">I jak 1939 rok, wrzesień, to pan razem z hufcami trafił do Brześcia?</span> Byłem tam, na Polesiu. <span style="font-weight: bold;">I z tego Polesia wywędrowaliście i trafiliście do Brześcia, tak?</span> To nie był Brześć. Tam było… Nie chciałbym wprowadzić w błąd. Miasteczko większe, proszę pana. Przed Brześciem takie miasteczko było, w którym właśnie doszło do walki. Rosjanie już zaatakowali. Myśmy jak gdyby rano uciekli stamtąd i jak przyjechaliśmy, to w tym mieście już były walki. <span style="font-weight: bold;">Ale przejechaliście na drugą stronę Bugu?</span> Na drugą stronę Bugu to ja dopiero przeszedłem wtenczas, kiedy z Włodawy trafiłem tam. Bo ja tam nie byłem. Stamtąd myśmy szli, bo tam zabijali. Polskich żołnierzy czy kto był umundurowany, zabijali. Więc ludzie nas ostrzegli i powiedzieli, żeby uciekać. A ja byłem z kolegą, który był ranny. I myśmy szli takimi drogami, że doszliśmy do Włodawy. A we Włodawie dowiedziałem się… Bo jak poszedłem… Że tam był, można powiedzieć, punkt, gdzie wszystkich rannych przynosili czy przywozili. I ja tam trafiłem i byłem potrzebny. Posłali mnie, żebym poszedł do Kocka, a przed Kockiem jest taka miejscowość, gdzie był punkt. I tam się miałem zgłosić, i w tym punkcie złożyłem tą wiadomość o tym, co mam…
    </section>
    <section>
        <time>13212</time>I co mam z powrotem przywieźć. W furażerkę, którą miałem, tak miałem wszyte do tej furażerki i gdyby mnie złapali czy co, to mógłbym tą furażerkę zniszczyć albo wyrzucić, żeby śladów nie było. Ale nie doszło… wszystko było w porządku. Trochę byłem umęczony. Bo tyle kilometrów musiałem zrobić w jednym dniu. A później to, co się działo na rynku, to jest właśnie godne tego, żeby pomyśleć, jak Polska wyglądała. Ludność, ta miejscowość, w oknach stała i płakała. Bez osłony to się działo. Ta, można powiedzieć, swołocz, bo to nie byli ludzie. Ci, co poszli z Sowietami, zaczęli nas bić, zaczęli pluć, różne rzeczy wyprawiać. To była jakaś taka ohydnie, że tak powiem, przykra ludność, że nie widziałem i nie chciałbym nigdy w życiu z takimi się zetknąć. Było przykro. Ja byłem tylko w kalesonach. A zimno, to był październik. <span style="font-weight: bold;">To stamtąd pan ostatecznie trafił do Brześcia?</span> Tak. <span style="font-weight: bold;"> I w tym Brześciu… pan opowiadał, o jednej nieudanej próbie przejścia na drugą stronę. To znaczy próba się udała, ale Rosjanie was odesłali. A Niemcy was wtedy przyjęli i nie mieliście z tego powodu jakichś nieprzyjemności? Jak to było? Rosjanie, jak was na drugim brzegu zostawili, to was wsadzili do łódki, przewieźli i wypuścili po drugiej stronie? Czy zameldowali komuś? </span>Nie musieli przewozić, bo przecież Brześć to jest twierdza. Przyprowadzili do przejścia przez twierdzę i: – Idź, gdzie chcesz. Nas nie obchodzi. Ale ty nie jesteś nasz. My cię nie puścimy do nas. <span style="font-weight: bold;">I później druga próba, która już jest udana. Pan trafia do domu przez Lwów, tak?</span> Tak. <span style="font-weight: bold;">A we Lwowie pan się wtedy u kogoś zatrzymał na moment, czy tylko…?</span> ie, nie. <span style="font-weight: bold;">Dobrze. I teraz chciałem zapytać o ten moment powrotu. Pan wraca do domu, tam już panu rodzice mówią, że pana szukano, i zaczyna się pan ukrywać, tak? </span>
    </section>
    <section>
        <time>13374</time>Tak. Musiałem. <span style="font-weight: bold;">I w tym jest pomocny Sternbach </span>(?4; 01:00:17) <span style="font-weight: bold;">? Czy ja coś mylę?</span> To ukrywanie trwało dość długo. Bo jak poszedłem… Nawet nie wiedziałem… Bo była kolejka za cukrem. Dawali tam po pół kilo cukru. I ja stanąłem w tą kolejkę. I pilnował tego jakiś milicjant, Sowiet, który… Nie podobało mu się, że ta kolejka przybywa. Ludzie trącają się, przepychają się. No ja byłem za wysoki między tymi babami i on przyszedł do mnie i przyczepił się. I mnie ciągnął. Całe szczęście, że tam zrobił się taki, w tym miejscu, tłok i wyskoczyłem, i odszedłem. Bo już bym przepadł, bo ja nie miałem żadnych dokumentów, nic. <span style="font-weight: bold;">A gdzie pan mieszkał wtedy?</span> To była, proszę pana, ulica naprzeciwko dworca kolejowego. Kolejowa. To był dworzec kolejowy Drohobycz Miasto.Bo, można powiedzieć, były trzy. Bo był Polmin i to był Drohobycz, a to był Drohobycz Miasto. I jeszcze był Galicja - tam, gdzie ta fabryka była przerabiająca ropę na benzynę. To były takie dworce. A później były jeszcze dwa dworce do Borysławia. I to tak zostało chyba, zmian do tej pory na pewno nie ma. To takie nieduże odległości. Z Drohobycza do Borysławia jest z 10–12 km . <span style="font-weight: bold;">Ale ja nawet bardziej pytałem o to, czy u kogoś znajomego pan się na tej Kolejowej zatrzymał. Kto panu dał schronienie? </span>Nie. Tam mieszkała cała moja rodzina, to znaczy ojciec i matka, i siostra. <span style="font-weight: bold;">Czyli pan ukrywał się, ale mieszkał tam razem z rodzicami i siostrą?</span> Tak, a gospodarzami tego domu… to był właściciel Balicki. On był odpowiedzialny, powiedziałbym, dyrektor cmentarza.
    </section>
    <section>
        <time>13539</time>Żona jego była w domu, nie pracowała, były dwie córki, synowie. Jeden był taki bardzo, powiedziałbym, nieżyczliwy ludziom. Lubiał dużo pić i dużo wyprawiać. Natomiast ten młodszy to był moim kolegą serdecznym. I ja z nim do końca… On założył rodzinę i mieszkał pod Wrocławiem. Jakoś mu się to nie powiodło. Podobno nie żyje. Ale potwierdzenia tego dosłownie nie mam, tylko tyle że korespondowaliśmy do siebie, pisaliśmy. Jak już teraz nie pisze, to znaczy, że na pewno to jest prawda. <span style="font-weight: bold;">Panie Władysławie, do momentu rozpoczęcia wojny między Sowietami a Niemcami, czyli przez ten okres pierwszej okupacji, po tym, jak jeszcze byli Sowieci, to co pan robił w tym Drohobyczu?</span> To znaczy pan myśli o czasie, w którym ja skończyłem naukę. Naukę skończyłem, proszę pana… Jestem z 1939 roku, proszę pana... Tyle było lat, żeby to można było przeliczyć, w 1939 roku. Ja w 1939 roku to już byłem w <span style="font-style: italic;">baudienscie</span>…w tym, tym… w junackich hufcach pracy. W 1938 roku, proszę pana, już nie pracowałem z powodu tych kłopotów z ręką po tym pożarze. On mnie przetrzymał na tyle, żebym skończył naukę. Skończyłem naukę i papiery… <span style="font-weight: bold;">Czeladnika, tak?</span> Tak. To skończyło się. No to później, tak jak mówiłem, różne roboty robiłem, żeby chociaż jakiś pieniądz zarobić dla siebie. <span style="font-weight: bold;">Ale za pierwszej okupacji sowieckiej?</span> Za pierwszej okupacji sowieckiej to ja miałem dobrą pracę. Bo, jak powiedziałem, prawda, że trafiłem na tego Żyda kapitalistę.
    </section>
    <section>
        <time>13701</time>Matka do niego się zwróciła, a on był prawą ręka tego Żyda, który był komisarzem. Bo to komisarz. On nieraz nas ściągnął na taką jakąś… chciał z nami porozmawiać, jak wiele to on w nocy pozabijał tych Polaków. A tego, a tamto. Także ja to przeżyłem raczej pogodnie. Nie było tragedii. Z początku była obawa, bo ten, któremu dałem po gębie, sąsiad… Kolega taki mniej więcej w moim wzroście, ale był złośliwy dla mnie. To jakoś się bał może tą sprawę poruszać. Ale przy tych, jak już byli Ukraińcy, to już była niebezpieczna sprawa. <span style="font-weight: bold;">Nie opowiadał pan o tym. Dał pan po gębie koledze, który był Ukraińcem, tak? </span>Tak. Ukrainiec, proszę pana. Ojciec był nauczycielem za Austrii. Później był za Polski. Ich było trzech braci, i siostra. Siostra wyszła za Polaka. Bardzo cenna była, że tak powiem, ta sprawa. Ten człowiek, ojciec wykształcony, rozumny i dzieci były wykształcone. Nikt z nich nie był, powiedziałbym, prostakiem. Takiego, który by szukał jakieś… Przykrości komuś sprawiał, dlatego że mu się nie podobał. Oni raczej go nie chcieli dopuścić do tego, żeby on ze mną w ogóle się spotykał. No ale on był zazdrosny o coś, bo akuratnie ta dziewczyna mu się podobała, która mnie się podobała. Czasem między chłopakami tak się zdarza. No ale do tego doszło, że jak dostał po gębie, to później się uspokoił i chciał się odgryźć. I dlatego szukał na mnie takiej jakiejś kary. A<span style="font-weight: bold;"> ta praca załatwiona? To była praca załatwiona przez Sternbacha, tak?</span> Tak. <span style="font-weight: bold;"> Co pan robił w tej pracy? To nie była praca w Polminie? Czy to była praca w Polminie?</span> Proszę pana, to była, tak jak panu mówię, LOK, taka organizacja sowiecka.
    </section>
    <section>
        <time>13872</time>Więc w tej organizacji co się robiło? Angażowało się i następnych ludzi, dawało im się mundury, pouczało się ich. I oni szkolili wokół siebie dalszy narybek do tego, żeby był już człowiek przygotowany w razie wojny, żeby wiedział, jak postępować. Były tam magazyny z odzieżą dla tych ludzi. Były tam inne urządzenia, które były potrzebne, żeby on wykładał, żeby on pouczał. I to był magazyn taki, w którym potrzebny był człowiek. Żeby to przerzucał, przekładał. A żeby ten człowiek jeszcze był przydatny, to temu człowiekowi zadano takie zadanie z góry. On to zrobił i właśnie bardzo mądrze to zrobił. Żeby ten człowiek się kształcił na przyszłego kinooperatora. Bo był przenośny aparat filmowy. To się wkładało do samochodu i z samochodu wynosiło się, samochód pracował i dawał ten prąd, bo nie we wszystkich miejscowościach był. I wyświetlało się filmy. Filmy naturalnie były, wiadomo jakie. Propagandowe. Ja miałem dużo z tego. Raz, że poznałem coś. Drugie, z samochodem już, bo byłem wyuczony jako mechanik. A tu jeździłem samochodem i już doświadczenia dużo było. A doszła do tego najcenniejsza sprawa, jaką mogłem zdobyć. To tą wiedzę, której na pewno bym nie osiągnął, nie mając kontaktu z tymi ludźmi. Bo to byli ludzie wykształceni, a że mówili innym językiem, bo im tak kazali mówić, głowili i szkolili, to ja mogłem się przysłuchać, a nie musiałem postępować. Ale byłem na miejscu. <span style="font-weight: bold;">Ale to pan był odpowiedzialny za…? </span>Za technikę. <span style="font-weight: bold;">Pan rozkładał urządzenie do odtwarzania filmów? </span>Tak, on nieraz, jak zapił, to ja cały ten film puszczałem. Bo ten operator, który miał to na swojej odpowiedzialności, rzadko był trzeźwy. Ale on mnie wyszkolił i ja robiłem to wszystko, co było potrzebne.
    </section>
    <section>
        <time>14037</time><span style="font-weight: bold;">A jak ludzie reagowali w takich wioskach na filmy propagandowe sowieckie? </span>Proszę pana, to były początki. To były początki, w ogóle ludzie nie widzieli kina. W niektórych miejscowościach, gdzie dojeżdżaliśmy, to była radość, a co się działo, to się działo. Ludzie niektórzy straszyli się, bo tam wydarzenia takie były straszne. To z tego niejednokrotnie była wypowiedź, że to za straszny, że to nie powinno się pokazywać. A to propaganda była z ich strony. Oni pokazywali to, co straszne, i to wszystko z powodu tego, że kapitalizm to robił. Oni tylko doprowadzili do tego, że teraz jest tak dobrze. Wie pan, to było bardzo niewiele tego. Ta robota ani ciężka nie była, ani kłopotliwa. Była kłopotliwa, kiedy to była pora nieodpowiednia – albo deszcz, albo na jesieni, albo zimą. A tak to człowiek przyjeżdżał do innej miejscowości i tych ludzi pierwszy raz w życiu widział i więcej już tam nie był. <span style="font-weight: bold;">A na co rzutowaliście obraz? Jakiś ekran woziliście z sobą czy prześcieradła? </span>Tak, tak. To zazwyczaj, proszę pana, było gdzieś w szkole. Odpowiednio była przygotowana taka szkoła do tego, żeby tam się spotykali. Nie było dzieci, to się ławki usuwało. Jakoś tak zawsze urządzili, żeby skromnie te 30 osób się mieściło. <span style="font-weight: bold;">Ale ja wyobrażam sobie, że to mogła być praca niebezpieczna. To znaczy ktoś mógł was w jakiejś małej wiosce z jakiejś partyzantki napaść i to się mogło źle skończyć. </span>No… w tym czasie nie. Ta władza sowiecka była tak silna i tak dobrze przyjęta przez tych, że im się wydawało, że tak będzie cały czas. Później dopiero, kiedy zaczął doskwierać głód, kiedy nie było się w co ubrać, bo nie było materiałów, zaczęła się, proszę pana, sytuacja jak gdyby zacieśniać coraz bardziej.
    </section>
    <section>
        <time>14205</time>Już się wiązało to z tym, że nie Rosjanie, tylko my, Ukraińcy. A Ukraińcy ciągnęli, bo Ukraińcy, to było w 1920 roku, przegrali tą wojnę. Polska zdobyła te miejscowości. Bo oni ogarnęli wszystko, tam walki były bardzo nawet, powiedziałbym, krwawe. Dochodziło do tego. Ale później to się uspokoiło. <span style="font-weight: bold;">Czy pan przy okazji pracy związanej właśnie z tą kinematografią spotkał czy poznał może Alfreda Schreyera? </span>Schreyera? Bardzo dobrze. Ja Schreyera… Mówi pan o Schreyerze? Przecież on tu był. Pan nie był na jego pokazie? <span style="font-weight: bold;">No niestety nie dotarłem na ten pokaz.</span> A ja mogę ten film zdobyć dla pana. <span style="font-weight: bold;">Chętnie. A czy pan go poznał w Drohobyczu jeszcze? I to przy okazji właśnie tej pierwszej okupacji sowieckiej?</span> Nie, proszę pana. Ja go poznałem dopiero po tym, jak już przyjeżdżałem do Drohobycza jako ten, który z Warszawy coś załatwiał. On był zamożny. Z rodziny ludzi bardzo dobrze prosperujących swoimi tymi czy sklepami, czy jakimiś zakładami pracy. On bogaty jest w dalszym ciągu, tylko że tych pieniędzy stamtąd on już nie wyciągnie. Był tutaj w ubiegłym roku. Ja z nim rozmawiałem, krótko, bo on bardzo niewiele czasu miał. Jego właśnie obdarowałem tą płytką, którą (4; 01:16:28?) robiła, żeby on wiedział, co się u nas dzieje i jak to się dzieje. I jego to bardzo interesowało właśnie.
    </section>
    <section>
        <time>14357</time>Interesowało, że my jednak ten Drohobycz stawiamy jako miejsce, o którym trzeba pamiętać, że nie można o nim zapomnąć. I to jego właśnie interesowało, że my ten Drohobycz nie usuwamy ze swojej pamięci. My mamy i żeby ci, którzy przychodzą po nas, pamiętali, że taka miejscowość była i taka miejscowość jest. A w tej miejscowości żyli tacy a tacy ludzie i tyle a tyle. <span style="font-weight: bold;">Panie Władysławie, opisywał pan też w tej pierwszej części naszego spotkania, że w momencie wkroczenia Niemców pracował pan w warsztacie mechanicznym.</span> Tak, u Minicha (? 4; 01:17:19. Wcześniej wielokrotnie w tekście jest u Mnicha) <span style="font-weight: bold;">I chciałem zapytać: jak to się stało, że skończyła się ta praca z kinematografem, z objazdem? Czy było tak, że ona się po prostu w pewnym momencie skończyła i później przyszedł pan do mechanika?</span> Nie, no przecież to duży czas, proszę pana. To, co było… ja do warsztatu na naukę to trafiłem po siódmej klasie. <span style="font-weight: bold;">Nie, nie, już za okupacji pierwszej sowieckiej pan pracował przy tym kinematografie, ale jak się rozpoczęło… </span> Nie tam. To Sowiety… Nie można było… Ja u Sowietów byłem, proszę pana. Byli Sowieci wtenczas, kiedy kinematografia była.
    </section>
    <section>
        <time>14440</time><span style="font-weight: bold;">To wiem, ale jak…</span> A jak oni odeszli, to wtenczas, proszę pana, oni byli pierwszy raz. To było pierwszy raz, jak byli Sowieci. A później, wtenczas jak Niemcy przyszli, to ja u Minicha pracowałem. <span style="font-weight: bold;">A ta scena, którą pan opisywał, że już naprawiliście samochód, ale przestrzelono chłodnicę, zatarł się silnik, to było, jak kto uciekał z Drohobycza? Sowieci?</span> Nie. <span style="font-weight: bold;">Niemcy? </span>Nie, proszę pana, Niemcy uciekali przed natarciem Sowietów. <span style="font-weight: bold;"> I wtedy ten samochód pan naprawiał, i został przestrzelony. To było w warsztacie u Mnicha?</span> Ja nie naprawiałem, ja sprawdziłem, bo powiedziano mnie… On został przyciągnięty przez tego Niemca, ten samochód drugim samochodem. I ten Niemiec, który miał jechać, nie chciał jechać na front. <span style="font-weight: bold;">Nie, nie, to jeszcze inna była sytuacja, którą pan opisywał - że naprawialiście samochód, co pan już czyścił szybę i się strzały zaczęły. </span>A to już było za Sowietów. To było za Sowietów pierwszy raz. Zanim oni od nas wyszli z Drohobycza. <span style="font-weight: bold;"> I właśnie o to chciałem zapytać. Bo w ostatnim momencie, jak już Sowieci byli w Drohobyczu za pierwszym razem, pan pracował u mechanika. Ale przecież wcześniej pracował przy kinematografie, to w pewnym momencie skończył pracę tam i zaczął tu?</span> To się zrobiło tak, że to, co załatwił mi ten Sternbach, to się skończyło w momencie, kiedy wykryto, że oni okradali.
    </section>
    <section>
        <time>14543</time>I jak ten LOK, po rosyjsku oni to inaczej nazywają, został, że tak powiem nakryty, to weszła w to milicja i dochodzenia. No to wtenczas zlikwidowano to. To znaczy oni, co robili, to robili. Ale ja nie musiałem tam być. Ja trafiłem wtenczas tak szczęśliwie, że nie mogłem być wmieszany w tę sprawę. Bo oni sami między sobą rozstrzygali. I doszło do tego, że przenieśli mnie do drugiej firmy. Ja już miałem skończony kurs na prawo jazdy. I ja tam odbywałem… Tam skierowano mnie, bo tam były samochody, skierowano mnie na praktykę. Te trzy miesiące trzeba było jeździć z drugim kierowcą, żeby można było przystąpić do egzaminu. Ale te trzy miesiące niestety skończyły się wcześniej, bo prysło to wszystko. Sowieci uciekli. Mówiłem panu, jak było tragicznie to wszystko. A ja, jak przyszli Sowieci po raz któryś, to za Niemców próbowałem to zrobić, musiałem chodzić na kurs niemiecki. Oni nie uznawali, Niemcy, tego kursu sowieckiego. Musiałem chodzić na niemiecki. To znaczy w polskim języku, ale to już było inaczej. My znacznie bogatsi, w znacznie lepszych warunkach i to nie doszło też do skutku. Bo to się skończyło. A jak przyszli Sowieci, już ten drugi raz, to z miejsca dostałem prawo jazdy i wszystko, proszę pana, poszło gładko. <span style="font-weight: bold;">Wyjście Sowietów z Drohobycza, przychodzą Niemcy. Wiemy już, że dość szybko trafia pan do baudienstu. I teraz moje pierwsze pytanie z tym związane: gdzie pan kolejno pracował, będąc już w baudienscie? </span>Jak skończyłem, to na Polminie pracowałem.
    </section>
    <section>
        <time>14685</time><span style="font-weight: bold;">A zaczynał pan? </span>Tu mnie przyjęli, Polmin się starał o to. Bo ja, proszę pana, tam trafiłem wcześniej. Trafiłem za Niemców na Polmin. To, co mówiłem, że był nalot Amerykanów i ja ocalałem tylko tyle, że byłem w odległości jakichś 200 metrów od miejsca, gdzie było bombardowane. Ale później jako kierowca jeździłem wszędzie, rozwoziłem, zwoziłem. Działałem. Chciałem zobaczyć ten obraz Matki Boskiej, bo tyle słyszałem o nim. Bo tak szczęśliwie się uratowałem i tu, i tu. Mówili: <span style="font-style: italic;">– A ty nie byłeś u Matki Boskiej. </span>Bardzo wielce czczony był ten obraz, że te pielgrzymki były popularne. I ja słyszałem o nich. Poszedłem w tym kierunku, samochodem podjechałem, niestety kapliczka zamknięta. I obraz Matki Boskiej Drohobyckiej dopiero zobaczyłem, jak z Gliwic przywieźli. Raczej ja pojechałem nawet tam, do Gliwic, do kolegi Majewskiego, który z tą panią, która ten obraz uratowała i ten obraz oddała nam. <span style="font-weight: bold;">Panie Władysławie, chciałem zapytać o przyjście Niemców w 1941 roku. Pan już zaraz zaczyna pracować w baudienscie, tak? </span> Jak Niemcy przyszli, to nie mogłem pracować z baudienscie. Jak przyszli Sowieci, to, proszę pana… Niemcy byli po Sowietach. <span style="font-weight: bold;">No tak, o tym mówię. Niemcy przyszli po Sowietach i wtedy pan zaczął pracę w baudienscie, tak? </span>Nie, baudienst to był za… Acha, ma pan rację, za Niemców. Nie od razu, nie. Ja za karę poszedłem do baudienstu.<span style="font-weight: bold;"> Wpierw pan pracował u mechanika? </span>Tak, u tego mechanika. I tam była ta przygoda z tym Niemcem, który chciał się uratować, żeby nie pojechać. Że ja ten samochód miałem. Później to do niego doszło, do tego. On był właścicielem tego, ale to później upaństwowili, to było niemieckie. I on jak się dowiedział, że ja Schulzowi chciałem dać chleb...
    </section>
    <section>
        <time>14856</time>Bo ci Żydzi jakoś to rozszerzyli, rozpowiedzieli. Oni się cieszyli, że mają przyjaciela między nami. I doszło to do niego i on wtenczas dopiero na mnie… On przed wojną na pewno nie był mile widziany przez Żydów, bo to interesy różne były. Może miał te kłopoty w interesach i dlatego Żydów nie lubiał? Czy może miał jakieś inne kłopoty? Nie mam pojęcia. Ale on dostał, że tak powiem, białej gorączki. I jak do mnie wyskoczył z tym… Kazał mi pójść naprzód popatrzeć, jak rozstrzeliwują, a na drugi dzień wezwał mnie do siebie. I cały czas mówił, nie dał mi dojść do słowa nawet, ja tylko potakiwałem. <span style="font-weight: bold;">Jak pan się dostał do baudienstu potem za karę, to najpierw pan pracował w baudienscie, który operował na terenie Drohobycza, tak?</span> Tak, bo nie było innego. To był żydowski obóz. Jak oni to nazywali… Tam było paruset Żydów, mieszkało w różnych warunkach. I oni je opróżnili. Tych Żydów czy wybili w nocy, czy wywieźli, czy jak. I na drugi dzień... Jak było to dobrze zorganizowane, że on mi powiedział: – Idź dzisiaj do arbeitsamtu (niem.? 5; 00:04:55) (takiego urzędu zatrudnienia) i zgłoś się, bo jutro już pójdziesz do pracy tam, do baudienstu. To ja poszedłem. Nie było co żartować. Ja go znałem z tego, że to, co on mówił, to potrafił doprowadzić do tego. Skutki będą bardzo przykre dla mnie. Poszedłem, oni mi dali dokument, zaświadczenie, a zabrali od mnie to skierowanie, które on mi dał. I ja rano przeszedłem do tego budynku, już tam na miejsce. Żydów już nie było. W dwóch miejscach kolega, który był wcześniej ode mnie, przyprowadził mnie i pokazał mi ślady krwi. Może tam zabili kogoś, może nie, nie mam pojęcia. W każdym razie ten budynek był opuszczony. To, że był zaniedbany, że były wszy, to już wiadomo wszystkim, że tak mogło być.
    </section>
    <section>
        <time>15017</time>Ale żeby w tak krótkim czasie doprowadzić do tego? Dzisiaj ja byłem, a na drugi dzień już było nas 20, za parę dni już było 100. Oni doprowadzali do takiego błyskawicznego zapełniania, wypełniania.. Prawdopodobnie to już było przygotowane i tylko dali rozkazy tym, którzy administracyjnie mieli to załatwiać. A administracja przyszła, zawiadomiła: – Musisz iść i nie ma gadania.<span style="font-weight: bold;"> I z tym baudienstem… wpierw pan pracował w Drohobyczu, a później pan trafił do baudienstu, który był w Borysławiu? </span>Nie, ten cały obóz przenieśli. Polski obóz przenieśli do Borysławia. A w Drohobyczu ten obóz… Nie wiem, co później było, zlikwidowali… Bo tam był ukraiński obóz, i ten ukraiński obóz został. A nas przenieśli do Borysławia. Jak przenieśli do Borysławia, to był budynek przystosowany do innych warunków, ale był bardzo dobrze przygotowany też i dla nas. I spanie, i blisko. Jedna tylko była nieprzyjemna sprawa - że w dalszym ciągu byliśmy przez tych Ukraińców przeklinani. Tam był obóz ukraiński w Borysławiu, on był wcześniej od naszego. I jak ci Ukraińcy wracali do swojego obozu... Oni nie musieli iść tędy, była prostsza droga. To przechodzili specjalnie koło naszego obozu, przez tą uliczkę, i śpiewali nam: -<span style="font-style: italic;"> My was wyrieżemo. Wyżyniemo</span> (ukr. ? 5; 00:07:55). To znaczy, że tych, co będą, to wygonią, a tych, co zostaną, to wyrżną. To przyjemne nie było. I nie było możliwości zlikwidowania tego. Żeby doprowadzić do takich jakichś rozmów z kimś. Ten doktór, o którym mówię, to był człowiek, który potrafił najwięcej. Najwięcej potrafił. On potrafił wszystko. On potrafił doprowadzić do tego. Znał niemiecki, był doświadczonym już w tym języku. I z tamtym szefem naszego obozu...
    </section>
    <section>
        <time>15177</time>Tamten szef naszego obozu najwidoczniej nie był hitlerowcem, był na pewno też człowiekiem takim, który przewidywał, że to się tak musi skończyć. Bo oni organizowali wszystko tak, żeby jak najwięcej nagromadzić dla siebie.<span style="font-weight: bold;"> Ale ten lekarz, on był Żydem? </span>Nie, Polak. To ma pan w książce, ja panu dam. <span style="font-weight: bold;">Później do tego wrócimy. Panie Władysławie, teraz chciałem zapytać o rzecz, która jest bardzo interesująca, tylko nie wiem, czy dobrze to zrozumiałem. Jak pan się dostał do Borysławia, do baudienstu, to tam spotkało pana dwóch właścicieli atelier fotograficznego, od których dostał pan aparat? </span>A to nie właściciele, to Żydzi byli. <span style="font-weight: bold;">Ale to byli pana znajomi przedwojenni? </span>Nie. Tych dwóch Żydów, których kiedyś… Ja poszedłem do nich, poznałem, to byli artyści. Poszedłem do nich, żeby namalowali obraz komendanta, Strzelca tego naszego. I ja się z nimi zaprzyjaźniłem. Jak oni zobaczyli mnie, że jestem tam w baudienscie, zawołali mnie. – Władek, Władek! A ja miałem taki aparat amerykański, bardzo prymitywny. Robiłem zdjęcia. Oni powiedzieli: – Co ty tam robisz? To się nie nadaje. Pójdziesz tu a tu… Wskazali ten adres tego fotografa. Ten fotograf… Jego córka jest w naszym stowarzyszeniu. Ten fotograf był wielkim przyjacielem polskim. I on krótko ze mną rozmawiał, bo on nie mógł za dużo, żeby coś, że tak powiem, nie dostało się do wiadomości tych, którzy go kontrolują. Więc powiada: – Słuchaj, masz aparat, masz filmy. Ty zarabiasz i ja zarabiam. Tak rób, żebyś sprzedał tyle a tyle, a tyle a tyle dostaniesz ode mnie. I myśmy tak robili. <span style="font-weight: bold;">To był fotograf z Drohobycza?</span> Nie, z Borysławia. <span style="font-weight: bold;">I pan robił zdjęcia. Ale jakie to były zdjęcia, na których można było zarobić? </span> Wszystkich kolegów, którzy pracowali ze mną (? 5; 00:11:26).
    </section>
    <section>
        <time>15344</time><span style="font-weight: bold;">I robił pan zdjęcia, zanosił filmy do niego do wywołania, robił odbitki, tak?</span> Tak. Oni zamawiali u mnie, wiele. On zrobił mi pierwszy egzemplarz zdjęcia, ja pokazałem, i zamawiali: ja chcę tyle, ja chcę tyle, ja chcę tyle. Było tak, że to się opłacało. Ja byłem w strasznej biedzie, z domu nic. A już nie mówię o tym, że odzież była… a odzież była bardzo podła. A w baudienscie dopiero później zaczęło się dziać, od tego czasu jak zmieniło się na Borysław. W Borysławiu dopiero zmieniło się wszystko. Tylko jedną rzecz jeszcze chcę powiedzieć o tym. Jak było takie, nie tyle przykre spotkanie, jak rozczarowanie z naszej strony. Już się to wszystko uporządkowało, zebrało nas się kilku i ustaliliśmy, że pójdziemy do komendanta, żeby nam zezwolił chodzić do kościoła. Do kościoła. czwórkami czy jak, jak zezwoli. Był straszny śmiech. Byli nasi koledzy z Polski, którzy byli forearbaiterami (niem.? 5; 00:13:03) tam, w tym… I on się śmiał, Niemiec, nie mógł z tego śmiechu wytrzymać. Powiada: – Tutaj? Czy wy zgłupieliście? Do kościoła? A my mówimy, że przecież oni wszędzie piszą, że Bóg jest z nimi. – To się pisze, ale wojsko do kościoła nie chodzi. I baudienst chodzić nie może, nie ma o czym mówić. Jak wy będzie chcieli tak dużo, to ja wam zaraz popędzę kota takiego, że nie będziecie mogli się utrzymać ze śmiechu. Nie ma o czym mówić. Nie pozwalam. Jest kino, będziecie chodzić w niedzielę do kina. I rzeczywiście, przed południem… Tam kino było i myśmy tam przychodzili. Kino było pełne, szczególnie przez ukraińskich chłopaków wypełnione.
    </section>
    <section>
        <time>15509</time>Co niedziela to było rano do kina. Z kina chodziliśmy sobie po parku, ale wszystko to tylko wokół obozu. Jak ktoś się wykradł albo załatwił, że wyjechał do Drohobycza, albo w swoje strony, skąd przyjechał, to był przypadek. Wszystko się działo na miejscu. I raz było tak, że w czasie filmu jakiś młody człowiek, który zdobył się na to, krzyknął głośno… Bo tutaj były te hasła, że zwycięstwo, zwycięstwo, zwycięstwo. A taki moment, kiedy na scenie nie było dużych wypowiedzi, a on powiada: –<span style="font-style: italic;"> Hitler kaput! </span>Drzwi się otworzyły, trzasnęły, zdążył uciec. Jak zaczęli szukać go. Jak Ukraińcy się wściekali wtenczas. Szukali wśród nas, ale nie mogli się doszukać. My siedzieliśmy na miejscu, nikt się nie ruszył, żeby nie było później dochodzenia. Nie wiem, czy kiedykolwiek doszło do tego, że go odnaleźli, bo do nas nie doszły wiadomości, spokojnie było. <span style="font-weight: bold;">Ten właściciel zakładu fotograficznego to był Polak czy Żyd?</span> Żyd. On był właścicielem. I w Drohobyczu miał zakład. On był, można powiedzieć, znany dobrze, doświadczony. <span style="font-weight: bold;"> Czy on przeżył?</span> On przeżył. Jego córka jest u nas. On przeżył. Doszło do tego, że on… Ja wiem, ze 20 lat temu, jak zmarł. <span style="font-weight: bold;">A – zadam pytanie może nieoczekiwane – pamięta pan, jaki to był aparat?</span> O, aparatów on miał wiele. <span style="font-weight: bold;">Ale ten, którym pan fotografował? </span> (Niem.? 5; 00:16:43) chyba. Nie wiem, czy ja dobrze wymawiam. On się składał. Wysuwało się do przodu i składał się.
    </section>
    <section>
        <time>15675</time>Filmy z początku były, można powiedzieć, dzielone, nie tak z rowkami. Tych filmów to ja nie miałem. To były filmy jednotaśmowe, bez perforacji, nie ma tych dziurek. Część się uratowała. Jak pan miałby życzenie, to ja chętnie panu przekażę. To są już pamiątkowe sprawy.<span style="font-weight: bold;"> Chętnie obejrzę. Nie zdecydowałbym się od pana zabierać takich rzeczy cennych. Myślę, że są do tego osoby bardziej uprawnione. Chciałem zapytać o kolejną rzecz: w którym momencie przerwał pan pracę w baudienscie? To się skończyło w momencie drugiego wejścia Sowietów? </span>Nie. Za Niemców. Starania ze strony zakładu... Bo ja należałem do Strzelca, a tam dużo ludzi było. Ta organizacja zaczęła działać i doprowadziła do tego nagabywania, molestowania, starania się o mnie. Do tego, że w końcu oni zmusili tego komendanta do tego, żeby mnie zwolnił z pracy. Ja byłem jak gdyby dwukrotnie przedłużany. Przez tę karę, którą nałożyli na mnie, ja miałem pójść do karnego obozu, ale nie poszedłem. Bo oni przyłożyli mnie, ułatwili, ale o dwa terminy, tzn. miałem być dwukrotnie dłużej od pozostałych. Ten termin się kończył, więc doszło do tego, że te zaświadczenia z tej fabryki, rafinerii, były mocniejsze jak ich działania z baudienstu. Bo oni absolutnie nie chcieli. Komendant nie chciał słyszeć o tym, bo miał dużą wygodę. Miał życzenie, żeby to tak było, jak jest, bo jest teraz porządek. Ja doglądałem pomieszczenia, wszędzie miałem potrzeby takie, to wypełniałem to.
    </section>
    <section>
        <time>15842</time>Później, jak zachorowałem, to zacząłem to zaniedbywać i on już widział, że może dobrze będzie, żeby Kiecuń zwolnił. I to może dopomogło. Bo on był przeciwny, ale później chorowałem bardzo ciężko i…. <span style="font-weight: bold;">A czy to znaczy, że jak ten Strzelec miał wpływ na to i tam nagabywano, żeby pana zwolniono... to działał oczywiście w sposób zakonspirowany?</span> Tak. <span style="font-weight: bold;">Ale czy pan w pewnym momencie składał jakąś przysięgę i przynależał do Armii Krajowej?</span> Właśnie, widzi pan, była przysięga, której niestety później nikt z nas dotrzymać nie mógł. Na krótko przedtem, kiedy mnie wezwano do samochodu (bo to w samochodzie było), jak mnie przyjęli tam do fabryki, na krótko przedtem… To było stworzone, że wszyscy mają być zarejestrowani i tutaj, i tam. A później, kiedy doszło do takiego stanu, że Sowieci weszli, i to tak niespodziewanie, i tak bardzo ostro, zaraz zaczęły się więzienia. Oni tylko przyszli i zaraz mnie wzięli na przesłuchanie. To oni rozwiązali to wszystko. Nikt nie miał tej listy i nikogo to już nie interesowało, nikt się nie odzywał. Było powiedziane – Nie znaliśmy się i koniec. Jakby cię wezwali, to nie widziałeś i nie słyszałeś. Bo później nie można było. To byli ludzie już specjalnie podstawieni pod to, ażeby rozbić to, co jeszcze jest. Bo oni wiedzieli, trzeba przyznać, że gdzieś musiała być jakaś organizacja sowiecka, która w Polsce miała zastosowanie, i oni wykorzystywali każdą okazję, żeby znaleźć tych, którzy chcą Polski, a nie chcą Sowietów. <span style="font-weight: bold;"> Czyli zdążył pan jeszcze w Polminie złożyć przysięgę, ale za moment rozwiązano organizację.</span>
    </section>
    <section>
        <time>16002</time>To już bez naszego udziału się odbyło. <span style="font-weight: bold;">Później wiemy, jakie były koleje. Pamiętam, jak pan opowiadał o tych przesłuchaniach, i ostatecznie o repatriacji. W jakim miesiącu pan się repatriował do Polski?</span> W czerwcu 1945 roku. Jak tylko dostałem te baty, że nie mogłem wrócić do domu, spodnie były pocięte... Siostra powiedziała:<span style="font-style: italic;"> – Ja cię nie puszczę, nie ma mowy. Jutro rano ty będziesz musiał pójść do dyrektora i złożyć prośbę, żeby cię zwolnił. Bo ty jesteś wierzący, masz rodzinę, i ty nie możesz.</span> I ja tak poszedłem, i to pomogło.<span style="font-weight: bold;">: A siostra z rodzicami, kiedy dojechali do pana, do Gliwic? </span>Siostra pojechała oddzielnie, rodzice zostali, a ja pojechałem sam. : <span style="font-weight: bold;">Ale rodzice przyjechali w końcu do Polski?</span> Ja ściągnąłem rodziców. <span style="font-weight: bold;">W którym to było roku? </span> W październiku albo listopadzie. <span style="font-weight: bold;">1945 roku?</span> Ja już byłem w Gliwicach, miałem mieszkanie. I potem znowu była wpadka, bo miałem mieszkanie, mieli rodzice przyjechać, wszystko było załatwione i niestety – niepartyjny jestem. Więc jak niepartyjny, to mieszkanie się da takim, którzy zasłużyli na to. Ojciec dostał w gazowni mieszkanie, bardzo prymitywne, bo nie było nic i było bardzo trudno. Ale musiałem przyjąć. Tam się dzieci urodziły. Stamtąd wyjechałem. To już było wszystko. Miałem kilkakrotnie pracę, ale dopracowałem się tego, że gdyby nie warszawiacy, to ja bym tu nie był. <span style="font-weight: bold;">Wspomniał pan o tym, że skradziono panu walizki. Kradziono je panu, jak pan się repatriował czy później? Tego nie zrozumiałem… </span> Proszę pana, pod Krakowem, w pewnej miejscowości, nie chcę teraz wymawiać, trzeba było się przesiadać, żeby dojechać do Krakowa.
    </section>
    <section>
        <time>16168</time>Bo tam były tory zerwane czy most był zerwany. W pociągu towarowym, takim jak były takie, że się przyjeżdżało, jechali w tym samym wagonie Rosjanie. Ja miałem dwie walizki przy sobie, ale z dwoma walizkami nie mogłem wyskoczyć. To jedna walizka została. Ja się odwróciłem, a walizki nie było. A oni już poszli do samochodu. I ludzie mi powiedzieli: <span style="font-style: italic;">– Oni cię okradli, ale nie idź, bo życie stracisz. Ty pójdziesz do nich, oni cię wezmą na samochód, a z samochodu cię strącą, bo to takie przypadki są.</span> No i ja nie poszedłem. W tej walizce było dużo bardzo potrzebnych rzeczy, m.in. właśnie dokumenty moje. I wódka, którą brałem, bo wódka była niezbędna do załatwiania spraw. A to jeszcze był spirytus. I, proszę pana, z jedną walizką zostałem. Tylko tyle w tej walizce było, że te ciuchy, które niezbędnie dla siebie trzeba było zabrać. To była wielka dla mnie strata, ale musiałem się z tym pogodzić. Dokumenty wszystkie, wszystko, proszę pana, przepadło. <span style="font-weight: bold;">Ale udało się panu przywieźć np. zdjęcia z Drohobycza, tak? To były pamiątki, które ocalały?</span> Matka, rodzice. Rodzice. Tak ofiarnych rodziców to ja nie wiem, niewiele jest. Narażali swoje życie, ale zrobili swoje. To wszystko było… Ja nie mówię o tym, co zakopałem w tym budynku w piwnicy, gdzie mieszkałem. To była metalowa puszka, a w niej zdjęcia i wiele innych spraw, które były bardzo potrzebne, kiedy… gdyby doszło do tego, żeby można było to odkryć, toby się przydały. Ale to przepadło wszystko, bo żadna blacha tyle czasu nie wytrzyma. Tym bardziej że ojciec później zrobił, jak ja to opuściłem… Na dole w tej piwnicy to myśmy w czasie nalotów chowali się. To tam i spaliśmy nieraz. To ojciec tam zrobił, proszę pana, schowek na króliki. Rosjanie…
    </section>
    <section>
        <time>16334</time>To, co miał na króliki, to Rosjanie tam świnie dali. I ojciec chował im świnie i króliki. Ale jak już poszły tam te płyny, to na pewno nic się nie zachowało. A zresztą, ja już nie wracałem tam. Ja już tam do nich nie miałem ochoty się pokazywać. <span style="font-weight: bold;">A w którym roku pojechał pan do Drohobycza pierwszy raz po wojnie?</span> Proszę pana, było spotkanie drohobyczan w Przemyślu. Na tym spotkaniu mnie nie było, ja nie wiedziałem o tym. I byłem w Gliwicach na cmentarzu, w dzień, kiedy przychodzi się, żeby złożyć, bo tam ojciec zmarł, i tam na ten cmentarz w Gliwicach. I tam byli przyjaciele z Drohobycza i zaczęli mi mówić, że taka jest, taka organizacja. Ja wtedy przyjeżdżałem do Gliwic już z Warszawy. Jak się dogadaliśmy tutaj w Warszawie, to się znalazło kilka osób. Między innymi, prawda, ta osoba, która też chętnie... Jakby nie było naszego pana Kołodzkiego, toby nie było tej organizacji. On pracował tam wysłany z Polserwisu jako dyrektor takiego przedsiębiorstwa. Zgromadził wokół siebie tych Polaków, którzy byli życzliwi, i gromadził, żeby coś się działo. Ja pojechałem pierwszy raz, zawiozłem do kościoła światła. Bo kościół był obrabowany z oświetlenia, z różnych innych rzeczy. Zawiozłem to, poznałem już tych ludzi. Ludzi, z którymi później znowu zrobiłem zbiórkę, żeby przyjechał Chciuk, Tadeusz żeby przyjechał. Tadeusz przyjechał już na miejsce umówione. Właśnie cały czas staram się, żeby ten Ukrainiec, który napisał tą książkę w języku ukraińskim, żeby ona się ukazała w języku polskim. Bo Chciuk na wszystko prosił.
    </section>
    <section>
        <time>16509</time>Specjalnie zrobił spotkanie. Bo on tą książkę przeczytał wcześniej. On powiada, że za granicą robi się to, to nie ma znaczenia. Pisze się to, co było. A że mówił źle, to mówił źle, i dlatego przyjmujemy. A tutaj u nas to nie może t przejść, bo o Polsce mówili źle. Ale to nie mówili krajanie, tylko mówili wrogowie. <span style="font-weight: bold;">Który to był rok, jak pan właśnie przyjechał do Drohobycza po raz pierwszy?</span> Chyba, proszę pana, to były lata 90. W dziewięćdziesiątym… Chyba w 1992. <span style="font-weight: bold;">Chciałem właśnie się dowiedzieć, czy to już było po 1989 roku czy wcześniej.</span> Bo ja byłem tam wtenczas, zawoziłem do kościoła, proszę pana. <span style="font-weight: bold;"> A czy znalazł pan groby siostrzyczki i brata? Czy już ich wcześniej nie było? </span> Groby moich…? One były w Drohobyczu. To były małe dzieci, tam śladu nie ma. Ten cmentarz jest całkowicie, że tak powiem, rozgrzebany. Teraz szukają pieniędzy, a Ukraińcy robią wiele sprzeciwów, bo chcą zawładnąć tym cmentarzem całkowicie, tak jak chcą zawładnąć i terenem kościoła. Nie wiadomo, co to będzie się działo. Ja byłem w Drohobyczu na cmentarzu, wtenczas jak byłem, ale to nie było możliwości... Ja nawet z żoną byłem w Drohobyczu. Zabrałem, bo jechaliśmy. Ona była u rodziny, tej, co jeszcze pozostała po ojcu. Odwiedziła jedno, drugie miejsce, była w Borysławiu. Ale niestety, ze względu na to, że ja zachorowałem na takie schorzenie, które nie pozwala zmieniać miejsca pobytu, to nie może też i żona jechać.
    </section>
    <section>
        <time>16662</time>Bo ona mnie nie zostawi samego, tak jak ja jej nie zostawię. A z tych przyjaciół, którzy są tam, to już jest ich niewiele. Teraz ich dzieci mogą z nami mieć kontakt, ale tam już nie żyje nikt. <span style="font-weight: bold;">Ale pan mówi o Drohobyczu czy o Gliwicach?</span> O Drohobyczu. <span style="font-weight: bold;">Panie Władysławie, na koniec, gdyby pan miał opowiedzieć komuś, kto nigdy nie był w Drohobyczu albo niczego nie wie o Drohobyczu, jak to miasto wyglądało, jak pan je zapamiętał. Taką topografię. Mam nadzieję, że to będzie takie miłe domknięcie… </span>Przed a potem? <span style="font-weight: bold;">Przed 1939 rokiem.</span> Przed 1939 rokiem to było najmilsze miasto na świecie. Szkoła, tereny, gdzie grałem w piłkę, a najwięcej w kiszkę i palezdrę. Słyszał pan taką grę? No widzi pan. A to była bardzo ciekawa gra. Kopało się dołek, wkładało się do tego krótką laseczkę grubości palca. I miało się długi kij, można powiedzieć, 60-centymetrowy. I jak ten łeb się uderzyło, to ten kijek leciał w górę. Jeżeli uczestniczący złapał go w ręce, to dostawał tyle a tyle nagrody. To była zabawa, proszę pana, nie do przekazania, jak się samemu w to nie bawiło. Dzisiaj tego nie ma. Dzisiaj się nie bawią. Dzisiaj nie używają… To sport był, taki, który dawał ruch, a ruch ten był od dziecka. Bo nie było jeszcze piłki. Piłka, jak była, to była dmuchana, która się rozklejała, która się dętka często niszczyła. Trzeba było nadmuchiwać, pompka była potrzebna do tego. I była bardzo droga. Tak że w piłkę zaczęło się grać gdzieś tak już około 1930 roku, późno.
    </section>
    <section>
        <time>16828</time>Ja już nie mogłem brać udziału w tym, bo ja pracowałem. Z czego korzystałem? Raz w tygodniu, w niedzielę, po wyjściu z kościoła, z kolegami i koleżankami szliśmy... W takim lesie tam był i jest do tej pory na pewno, kilkadziesiąt dołów wypalonych po ropie. Jak Rosjanie się cofali przed Austriakami… Bo te doły były i tutaj, i tutaj. Było napełnione tyle tej ropy, że ta ropa nie miała gdzie… To oni rowy i stawy napełniali tą ropą. I później to się wszystko wypaliło, a myśmy potem przychodzili się kąpać. Bo rzeka Świnica nie nadaje się do kąpieli. Może teraz tak, bo już ropy nie ma. Ale nie, jest za płytka. Natomiast tam taki staw 15 na 12 czy na 10, to na staw do pływania bardzo dobry. O głębokości do trzech metrów. Takich stawów w tym właśnie miejscu… Przechodziło się ze 4 km od Drohobycza do tej miejscowości i tam się, jak był ładny dzień w lesie, korzystało z tej wygody, że kąpać się można było. Bo o basenie… to dopiero były początki. Tam powstał dopiero wojskowy stadion Junaka, gdzie grano w piłkę. I obok tego stadionu wybudowano pierwszy basen w Drohobyczu. Te początki to zapamiętałem, bo brałem udział. Co teraz jest, to już nic nie wiem. To się rozrosło, miasto się stworzyło duże. Byliśmy z żoną, tak jak mówię, krótko, nie zdążyliśmy zwiedzić. Miasto uległo przebudowaniu, ze względu na to, że oni wszystko teraz podkreślają, że to oni tu byli. Nawet ten kościół i dzwonnica miała być przerobiona, jakoś uratowały się, ale co będzie dalej – nie wiem.
    </section>
    <section>
        <time>16998</time><span style="font-weight: bold;">A jakie świątynie były, jakie wyznania?</span> Świątynie wyznania katolickiego były dwie tylko. Tylko ta jedna… to kościół ma tyle lat, że oni już nie śmią go ruszać, bo to zabytek. Natomiast tamta była wybudowana już w latach 30. Na Górnej Bramie. Dochodziło do tego, że ten kościół wybudowany przez Polaków przebudowali na inne potrzeby. Bo jak komuna powstała, to były inne potrzeby, nie chodzenie do kościoła. Nie wiem, jak to teraz wygląda, ale zdaje się, że ten kościół jest teraz nieczynny. <span style="font-weight: bold;">Cerkiew była?</span> Cerkiew była i została. Cerkwi było kilka. Jedna to ta w centrum, koło ratusza, a druga koło sądów. Trzecia była w innym miejscu. W kilku miejscach na przedmieściach cerkwie były. I podobno nawet w tej chwili jest dużo więcej jak przedtem. <span style="font-weight: bold;">A synagoga? </span>Zniszczona całkowicie. Nie na skutek działań ludzi, że doprowadzili, tylko Sowieci zrobili tam naprzód bazar. Doprowadzili do tego, że to się stało powszechnie dostępne, a później, jak opuścili, nie remontowali, i stało się to ruiną, całkowitą ruiną. Tam nawet już do wnętrza się nie wchodzi. <span style="font-weight: bold;">Czy pan miał w szkole powszechnej kolegów Żydów w klasie?</span> Tak. Właśnie bardzo życzliwy był ten kolega, który mnie Schulza po raz wtóry przedstawił jako swojego ucznia… i Schulz zaczął mnie starać się o pracę w swoim, żebym… Ale powiedział, że koniecznie muszę skończyć średnią szkołę. Ja na to byłem… bardzo zainteresowany tym, ale jak to by później było wyglądało, to nie wiem. Ale żeby tak było, toby było, żeby było, toby jakoś musiało się robić.
    </section>
    <section>
        <time>17154</time>Po godzinach też, wieczorowe szkoły teraz są. Ale przepadło. Ja nie mam zdjęć wszystkich, które… musiałem tam, w Drohobyczu, zostawić, zakopać. Bo nie chciałem, żeby później… Bałem się, że jak na granicy złapią, żeby tamtych nie szarpali za mnie. Ale trochę zdjęć, tych, które pozostały, to jeszcze jest. Jeżeli by pan miał życzenie, to ja bym zebrał kiedyś i przygotował panu. <span style="font-weight: bold;">Bardzo chętnie. Umówimy się. Ja do pana przyjdę na oglądanie zdjęć i pan mi jeszcze o tych zdjęciach poopowiada i o miejscach, i ja to nagram. Bardzo chętnie. Chciałem jeszcze zapytać o to miasto, czy ono… czy to było miasto, w którym się widziało inne narodowości: Ukraińców, Żydów, Polaków. Jak pan to pamięta? </span>Proszę pana, z najlepszej strony. I myśmy się rozumieli. I Żydzi, i Polacy, i Ukraińcy się rozumieli.
    </section>
    <section>
        <time>17237</time>Dokąd nie doszło do tego, że zwyciężyło to, co nazwałbym teraz nie ukraińską już namiętnością, ale bezczelnością. Nawet ludziom, którzy myślą inaczej, nie wolno myślić. Są przecież, przychodzą. Ja może państwu ten egzemplarz dam, żeby pan zwrócił uwagę. To jest taki nasz, naszego wydawnictwa we Wrocławiu (? 5; 00:43:43), co i jak w Drohobyczu myślą o Polsce. Będzie to pana interesowało? Miałby pan życzenie? <span style="font-weight: bold;">Tak, będzie mnie to interesowało. Mam nadzieję, że nie wszyscy myślą w ten sposób, że są tez życzliwi.</span> No, proszę pana, dużo Ukraińców wyjeżdża do Polski, przyjeżdża tu na prace. Dużo Ukraińców korzysta z tego, że można przyjechać, zarobić, i można wrócić. A niektórzy zostają już tutaj. Żenią się czy w jakiś inny sposób, i nie wracają tam. <span style="font-weight: bold;">Panie Władysławie, czy jest coś, co by pan chciał dodać, o co nie zapytaliśmy, a powinno się wedle pana znaleźć na nagraniu?</span> Nie, panowie zapytali mnie więcej, jak ja myślałem. Ja myślałem, że to pół godziny, godzina. Panowie wydobyli ze mnie to, co tylko można było. Ja nie mam nic do powiedzenia na temat tych nieuczciwych spraw, bo to wszędzie są ludzie tacy i tacy. A tych ludzi już nie pamiętam, bo już nie żyją, i dałem spokój. Natomiast o dobrych ludziach zawsze wspominam dobrze. Miałem nauczycieli, których ceniłem, i dzisiaj. Nawet on jest Żydem. Był i jest Żydem. Chodzi o mojego profesora, który mnie uczył rysunków. Ja nie mogłem już poprzestać. On został po pół roku przeniesiony do gimnazjum, on później w gimnazjum uczył. Przecież ja bym zapomniał o nim, gdyby nie to, że on mi się przypomniał przez kolegę.
    </section>
    <section>
        <time>17410</time>Kolega mnie przyprowadził do niego. Skąd on mógł wiedzieć, przecież ja wyrosłem. On do mnie już mówił przez pan. I on pomyślał, i powiada: <span style="font-style: italic;">- Niech pan przyjdzie za dwa dni do mnie.</span> Że ten człowiek widział we mnie, wtenczas kiedy mu przypomniałem, że rysunki, które robiłem... Że on te rysunki u siebie zachował nawet. I on sobie przypomniał. Powiada: <span style="font-style: italic;">– To jest do załatwienia, bo ja mam takiego kolegę, który pana przyjmie. </span>I to, wie pan, dla mnie było najcenniejsze, że ta moja dziecięca, bo byłem dzieckiem przecież… w szkole, że zamiłowanie do rysunków kiedyś komuś się mogło przydać. Kiedyś komuś, teraz już nie. Bo ja już prawą ręką niewiele...A jak piszę, to się wszystko… Ale jak pan by miał życzenie, to ja pokażę później te rysunki, jak pan przyjdzie.
    </section>
    <section>
        <time>17484</time><span style="font-weight: bold;">Bardzo dziękuję za pana życzliwość i poświęcony czas, no i cały ten trud, który pan poniósł. Bo my siedzieliśmy z drugiej strony i jednak…</span> Ja nigdy nie myślałem, że to się może zachować, że to komuś do pamięci... To tyle spraw. Mi się ciągle jeszcze nie wydaje, że to jest prawdą. Bo ona ze mną rozmawiała i myślałem, że na tym się skończy. Ja zrobiłem to i dałem ludziom, żeby nie zapomnieli, bo trzeba, żeby pamiętali o Drohobyczu. A okazuje się, że panowie jeszcze i więcej będą tę sprawę w tej chwili przedstawiali. Nie wiem, komu to się będzie podobało, ale niech się zachowa pamięć. Niech się zachowa pamięć, bo miasto było bardzo przyzwoite. Przyzwoite. To, że trzy narodowości się spotykały i nie gryzły się, nie zabijały się, to już jest wielki urok. W takim mieście, proszę pana, żyłem, gdzie tak się działo. A teraz nie wiem, co tam się dzieje, i mnie to już nie interesuje. Nie ma tych ludzi, nie ma do kogo. Chciałbym, żeby doprowadzono do tego, że ten Ukrainiec, który tą książkę wydał w ukraińskim języku o Drohobyczu… znalazła się. On o to prosił bardzo, bardzo, bardzo prosił. <span style="font-weight: bold;">A kto to jest?</span> To jest… Ja panu pokażę książkę jego.
    </section>
</article>