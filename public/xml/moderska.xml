<?xml version='1.0'?>
<article>
    <section>
        <time>0</time><span style="font-weight: bold;">Archiwum Historii Mówionej. Rozmowa nagrana w Buku w dniach: 2, 6, 15 i 20 lipca 2009 roku z panią Ireną Moderską. Rozmowę przeprowadził Grzegorz Kaczorowski. </span>
    </section>
    <section>
        <time>17</time>Irena Moderska: Nazywam się Irena Moderska.Urodzona jestem, tak? W którym roku? W 1921. Już za mną bardzo długie życie i muszę powiedzieć – życie ciekawe! Chociaż o rozmaitym napięciu i rozmaitych negatywnych i pozytywnych okresach. W każdym razie, jeżeli sobie dzisiaj poopowiadamy, to rozpocznę od samego początku, tak? <span style="font-weight: bold;">Grzegorz Kaczorowski: A jaka jest dokładna data Pani urodzin?</span>Urodziłam się w Rydze, w Łotwie, bo tam rodzice po I wojnie jakoś tak przemieścili się… no i 4 października 1921. W Rydze spędziłam dzieciństwo, chodziłam do polskiej szkoły. W Rydze było kilka polskich szkół, coś pięć nawet. Świetnie szkoły, naprawdę tak patriotyczne, wychowanie, takie polskie były!
    </section>
    <section>
        <time>84</time>Ale jednocześnie, ponieważ samo miasto portowe takie właśnie, międzynarodowy charakter właściwie miało, słyszało się różne języki. Już od dziecka człowiek się stykał z tymi językami. Już właśnie angielski, niemiecki przede wszystkim, no rosyjski, bo napłynęła taka część jeszcze Rosjan po rewolucji tam też, więc właśnie z tym pięknym językiem rosyjskim – literackim. Tak że od dziecka miałam taki kontakt właśnie z tym. I przy mojej dużej widocznie łatwości, jakieś takie ucho na te języki, tak że bardzo łatwo mi to wszystko przychodziło. A w szkole mieliśmy tak: w pierwszej klasie tylko polski, bo polska szkoła, w drugiej dochodził łotewski, bo oni potem zaczęli już trochę dbać, bo właściwie tam można było, tam funkcjonowało, czy w urzędach, czy tak dalej mógł być i rosyjski, i niemiecki, i łotewski. Ale potem zaczęli właśnie tak już trochę, starali się jakoś bardziej ograniczyć do łotewskiego.
    </section>
    <section>
        <time>155</time>Oczywiście to jeszcze tam dalej szło. Tak że w szkole już mieliśmy. Dalej, szedł następny. Był polski, łotewski, niemiecki, angielski i rosyjski. już te wszystkie języki w szkole podstawowej. W gimnazjum doszedł jeszcze francuski, łacina tam się też przewijała pół roku. Tak że przy słyszeniu tych języków dookoła, tam koleżanka jedna mówi tak, a druga tak, a na podwórzu, a tam zabawa. I przy jakiejś łatwości takiej, to naprawdę bez wielkiego wysiłku przyszła mi znajomość tych języków. No ale co roku, już od małych lat, wyjeżdżaliśmy do Polski, do gniazda rodzinnego mojej mamy, które było mniej więcej jakieś niecałe czterdzieści kilometrów od Wilna. Taki właśnie uroczy majątek, kraina szczęśliwości, jak ja mówię, nazywam naprawdę. I ciekawe, że to potem w życiu pozostało, bo już na wiosnę zawsze były rozmowy o paszportach, o wizach, o jakichś wyjazdach, o pakowaniach. I to mi zastało na wiele, wiele lat, że zawsze na wiosnę czułam, że ja przecież muszę wyjechać.
    </section>
    <section>
        <time>238</time>No więc z tą Rygą tak było, bardzo taka patriotyczna atmosfera. No a tutaj to w ogóle cudownie. Ponieważ mama miała parę sióstr i brata, tak że oni ten uniwersytet wileński to promieniował, ten USB, to Stefana Batorego. Były te stałe kontakty, moi kuzynowie byli trochę starsi ode mnie i kuzynka i już byli na razie w gimnazjum, potem już byli studenci, przyjeżdżali na wakacje. Wszyscy przyjeżdżali tam. Tak że jak w „Panu Tadeuszu”: <span style="font-style: italic;">A brama nasza otwarta i wszystkim ogłasza, że gościnna i wszystkich w gościnę zaprasza</span>. I tak to było rzeczywiście. Ta atmosfera gościnności, no i cudowne… ciekawi ludzie przyjeżdżali. Wiem, że przyjacielem jednego z moich kuzynów był Antoni Gołubiew, ten pisarz. Tolo tak zwany, nasz Tolo miły. Znalazłam teraz artykuł o nim gdzieś. No więc on i różni inni… Miłosz to tam był jeden… Jakoś oni tak troszkę, oni raczej w tej grupie, „Odrodzenie” się nazywało, czy jak, nie pamiętam, w Wilnie chyba też, ale nie przysięgam.
    </section>
    <section>
        <time>322</time>Oni raczej właśnie taka bardziej na katolicką właśnie tą stronę, no a rozmaicie tam było. Tak że przyjeżdżali ciągle jacyś bardzo ciekawi ludzie. Zasiadało się, pamiętam, było osiem schodów takich, cztery kolumny i osiem schodów. Na tych schodkach zawsze siedzenie wielkie, szczególnie już tam potem, pod wieczór, przed zachodem słońca rozmowy jakie ciekawe! Śpiewy! Ile w tych ludziach właśnie takiej żywości intelektualnej i zabawy się chciało i tańczyli. Wymyślali jakieś pochody, jakieś ogniska i nas, jako te mniejsze, też zabierali nawet na te ogniska czy tam gdzieś. Tak że niepowtarzalna atmosfera i to kształtowała człowieka. Raz ta szkoła z tymi językami, z tym wszystkim i ten dom uroczy, i właśnie te zjazdy rodzinne na wakacje. Bo to wszystko przeważnie już potem rozproszyło się po miastach, głównie w Wilnie, ale nie tylko i właśnie to wszystko zjeżdżało na tym…
    </section>
    <section>
        <time>395</time>Więc naprawdę wspomnienie cudowne. Człowiek pomyśli, że już ten dom nie istnieje, to w ogóle trudno sobie wyobrazić, że już zupełnie zginął ten świat. Zniszczyli zupełnie. No i tak przyjeżdżaliśmy co roku i w 1939 roku… Aha, ale jeszcze tak śmiesznie, bo zawsze mówili: <span style="font-style: italic;">No to powiedz nam wierszyk. W takim a takim języku. A może zaśpiewasz po niemiecku? A może po łotewsku? A może po rosyjsku?</span> A ja, jak ta małpka w tych wszystkich właśnie językach tam produkowałam się, jako taka maleńka jeszcze. Nie mogli zrozumieć, że to tak już tam te języki, no ale to już taka łatwość też. Tak że piękne to było, niepowtarzalne absolutnie. No i 39 rok, mieliśmy wracać, wyjechać do Rygi, ale trochę zatrzymaliśmy się, trochę dłużej z mamą pobyłyśmy i – wojna. Wybuch wojny i już zostałyśmy tam, już nie wyjechałyśmy. I tam właśnie w tym majątku całą wojnę przeżyłam.
    </section>
    <section>
        <time>470</time>Jakoś szczęśliwie udało nam się umknąć z tych wywózek 40 roku, wtedy, jak Rosjanie wywozili te pierwsze rodziny. Byliśmy podobno na liście, ale uprzedzili nas i jakoś obeszło się wtedy bez. Moje wywiezienie było później, bo już jako żołnierza AK. Ale na razie konspiracja. Świetne położenie tego domu i tego dworu, niewidoczne ani od takiej dużej szosy tam, która przechodziła, ani od mniejszej drogi. No i to w drzewach wszystko, otoczone drzewami, takie lipy itd., więc świetne miejsce na jakieś takie konspiracyjne zebrania. Potem, gdy AK powstało, w 42 roku, już należałam do AK, to potem nawet dowódca placówki, który mieszkał gdzie indziej, bo to bliżej Oszmiany tam, to jednak zamieszkał u nas, tam taki domek był. Bo naprawdę idealnie. Przejeżdżający to nie wiedzieli z dróg tam, no chyba, że ktoś wiedział. Tak że tam zaczął się piękny okres, bo ja uważam, że… człowiek wiedział…
    </section>
    <section>
        <time>557</time>Ja jako ta łączniczka okręgu wileńskiego, byłam łączniczką Okręgu Wileńskiego AK. Głównym dowódcą był generał Wilk – Aleksander Krzyżanowski. Tu mam taką książkę o tym naszym, to potem będzie mógł Pan sobie obejrzeć. Uważam, że człowiek wiedział po co żyje, skrzydła u ramion, niczego się nie bał. Bo w mieście zagęszczenie, a to tak trochę w terenie. (1; 00:10:00) Ja i do Wilna musiałam chodzić i cały ten teren dookoła… Wspominam to naprawdę z wielkim sentymentem. Taki mocny czas, mocny czas. I jak były jakieś te akcje zbrojne, powstały już te leśne oddziały, bardzo duża była ta Armia Krajowa na terenie Wileńszczyzny, dużo, bardzo dużo wyszkolonych dowódców, no i szli, młodzież szła. Ciekawe, że szli, oczywiście przeważnie z tych majątków, mająteczków i miasta, ale i ze wsi! Bardzo duże grupy wiejskich chłopców. Tak że te oddziały były duże. Ile? Na tym terenie, na którym ja głównie działałam, to było Zgrupowanie 3. i Inspektorat… tak, Inspektorat 7.
    </section>
    <section>
        <time>672</time>Zgrupowanie 3., dowódcą był mjr Jarema, taki był jego pseudonim, a to był dr Czesław Dębicki. Zresztą tutaj jest i jego fotografia, i Wilka, i wszystkich w tej książce. No wiec także przy jakichś akcjach zbrojnych, już przed tymi akcjami, trzeba było trochę… rozpoznanie terenu, trochę tam chodzić. Pamiętam taki… i brygad było trzynaście, w tym konkretnym inspektoracie. Trzynaście brygad. 1. i 2., i 3. właściwie należały do… bliżej wileńskiego okręgu, a już potem właśnie, ta i 8., i 9., i 10., i 13. to już wszystkie były te nasze brygady. Ja najwięcej miałam do czynienia z 8., bo potem byłam jeszcze w 10., już w czasie Akcji „Burza”, ale z 8 i 9 Brygadą to stały kontakt był. I do nas przyjeżdżali też, bo to wygodnie, jak właśnie nie widać. To jakoś tam zaglądali, „stuk, stuk”, czy jak tam wieczorem przejeżdżali, odpoczęli, coś zjedli. Pamiętam taki fakt, że z 5 Brygady był Tońko taki, znany dość.
    </section>
    <section>
        <time>775</time>Miała być na Murowaną Oszmiankę chyba właśnie jakaś akcja zbrojna i trzeba było rozpoznać teren. Mianowicie tam przechodziły tory kolejowe i tam były te budki strażnicze niemieckie. Więc chodziło o to, żeby zaobserwować, kiedy oni zmieniają się, jak to tam to wszystko. Więc my z tym Tońko, udając taką parę, tam takie wzniesienie było, taka góra, sobie spacerowaliśmy, czekaliśmy, kiedy oni tam zmieniają. Takie rozmaite. Ciągle był brak broni, jak Pan wie doskonale też, prawda? Ja otrzymałam polecenie, żeby pracować jako tłumacz, ponieważ niemiecki też znałam dobrze, więc na stacji, bo najbliższa stacja kolejowa to Gudogaj. Jeszcze na starych mapach jest Hudogaje, jakoś tak, ale już funkcjonowało przed wojną jako Gudogaj stacja. Na linii na Baranowicze, Mińsk itd. To nie tak daleko od Wilna, bo tam tylko co było: Ryga, Kiena, Szumsk i ten Gudogaj.
    </section>
    <section>
        <time>857</time>No i pracowałam na stacji jako tłumaczka. I miałam prawo nosić taką, jeżeli jechać chciałam, bo przeważnie to były pociągi niemieckie, znaczy z Niemcami, to mam na myśli, mogłam nosić taką opaskę Deutsche Reichsbahn, niebieska taka opaska, z napisem właśnie, że kolejowe. I mogłam wtedy pojechać pociągiem, gdzie Niemcy jechali. No i sobie wymyśliłam. Wsiadłam, siedzę w przedziale, siedzą Niemcy, oczywiście śpią. Ja zawsze wybierałam taki pociąg, kiedy oni wiem, że śpią, bo zmęczeni. I zdejmowali pasy i razem z kaburą wieszali tak nad sobą, na tych hakach w pociągu. Ja tak patrzę, patrzę na te kabury, myślę: Matko święta, jakby nam się przydały! I potem nabrałam wprawy. Najpierw tam niby sięgałam, bo zawsze kładłam tam swoje rzeczy, próbowałam trochę otworzyć kaburę, czy nie skrzeczy, bo takie świeże, nowe to piszczą. No i jeżeli dobrze, to po prostu czekałam.
    </section>
    <section>
        <time>937</time>Jak zbliżamy się do naszej stacji, bo to zawsze trzeba było w tym kierunku raczej, wracając i wtedy wyciągałam pistolecik i już szykowałam się do wyskoku, jak tylko już pociąg zwalnia zupełnie. I jakoś tak szereg razy udało mi się to, bo już potem człowiek nabrał takiej wprawy. No bo każde to, to przecież ważna rzecz. No więc to było takie przyjemne. Przyjemne… no napięcie ogromne! I kiedyś było tak, że ja już wychodzę z przedziału z tym pistoletem schowanym, a Niemiec wstaje i tak wyciąga ręce. Myślałam, że on właśnie sprawdzać będzie swój pas, czy coś, nie wiem, a on nie, tam coś, może papierosa brał… Nic, ale wyskoczyłam, jak z procy z tego pociągu. Nic się nie stało, ale tak właśnie. Więc takie epizody pewne były. No i przejazdy tych właśnie brygad, grypy z brygad. W I Zgrupowaniu, bardziej z Wilnem złączona, to na przykład 3 Brygada Szczerbca. Była taka rozśpiewana, zawsze taka dzielna bardzo, zawsze bardzo sympatycznie się wspomina.
    </section>
    <section>
        <time>1014</time>Do nich też musiałam chodzić, ale mniej trochę, ale oni przyjeżdżali. Tam był taki oddział, pseudonim „Ojciec” był, wysoooki taki, Iwaszkiewicz. To on ze swoimi chłopcami, z tym swoim oddziałem dość często, bo on i mieszkał nie tak daleko. Ale tak było świetnie, że wieś była dość daleko, jakieś może półtora kilometra, może dwa i też jakiś lasek tam, też nie było widać, dalsze wioski to już tam gdzieś, potem już to przy tej stacji, ale to już prawie trzy kilometry. Tak że naprawdę idealne miejsce. To wszystko trwało, tych akcji było coraz więcej. Tak że tam byli i ranni, byli zabici. I tak przyszedł rok 44, kiedy już właściwie ta Akcja „Burza” została otwarta i ogłoszona. I w Wilnie sytuacja była taka, że przecież Wilno zajmował Niemiec, okupacja niemiecka była. No i całe marzenie, całe właśnie ten, to żeby właśnie Armia Krajowa tego Niemca mogła jakoś wygnać stamtąd. Ale porównać to bardzo trudno.
    </section>
    <section>
        <time>1095</time>Oni mieli wozy pancerne, takie wagony, więc było to bardzo trudne. Tam też naszych sporo zginęło. W Gdańsku jest taki piękny pomnik, no tablica, pomnik, jak to powiedzieć, ale w kościele, nie pamiętam, chyba św. Brygidy, ale nie jestem pewna. Właśnie z nazwiskami tych, co zginęli wtedy, w czasie tej akcji o Wilno, w walce o Wilno. I oczywiście, jakże by inaczej, nadeszła Armia Czerwona. Nadeszła Armia Czerwona, troszkę, jak zwykle, poczekali, tak jak w Warszawie, poczekali aż nasi się wykrwawią, ale potem ruszyli. I rzeczywiście, już jak oni ruszyli z całą swoją siłą, a Niemcy już tam troszeczkę przerzedzali się, ale jeszcze… I Niemcy opuścili Wilno. Już zaczęło się znowu panowanie, radzieckiej władzy i Armii Czerwonej. I bardzo prędko wzięli się do roboty. Przede wszystkim za żołnierzy Armii Krajowej.
    </section>
    <section>
        <time>1165</time>Otaczali nas. Mieliśmy polecenie koncentracji. Dokładnie było oznaczone miejsce i te brygady zewsząd właśnie tak powoli skierowywały się już tam w kierunku Puszczy Rudnickiej, tak mniej więcej, ale jeszcze przedtem. No i my też taborem ruszyliśmy. Siedziałam na jakimś wozie konnym, z kuzynką byłam wtedy. (1; 00:20:00) I rusza ta cała kolumna. Z jednej strony las, a tu zboże. I nagle patrzymy, a z tego zboża tyralierą kto wyłazi? Rosjanie. Ozdobieni gałązkami na hełmach i cała masa tego! Tu wozy, nie wiem, czy pancerne, czy jakie, w każdym razie wozy otaczały. Tu latały jakieś diabły. I ci. I tak otaczali wszystkie brygady po kolei. I prowadzą nas, prowadzą, otoczyli, niektórym już od razu udało się jakoś w tym zamieszaniu wymknąć, bo to las. Ale nas wiozą. Wiozą i jedziemy. I zaczęli wszystkich koncentrować w Królewskie Miedniki, to też tak mniej więcej niedaleko od Wilna, może trzydzieści kilometrów, trudno mi dokładnie określić.
    </section>
    <section>
        <time>1258</time>I tam już ten zamek taki zniszczony był, ale tam mury… I tam zaczęli wszystkich połapanych akowców gromadzić. No i nas też. Prowadzą, oczywiście ci żołnierze dookoła idą i jakiś taki był zakręt, jakaś strzelanina i ci dwaj, co koło nas szli, pobiegli tam zobaczyć co jest. My patrzymy z kuzynką: zarośla tuz koło tego, dalej zboże, bo to był lipiec, zboża takie piękne. Popatrzyłyśmy na siebie, ciach, ciach! Prędko tylko na bluzy sukienki, czy jak, bo w bluzach byłyśmy, a miałyśmy zawsze sukienki. Mam nadzieję, że nikt nie otworzył drzwi. Może Pan sprawdzić? Tamte, tamte drzwi. <span style="font-weight: bold;">Nie, są zamknięte.</span> Są zamknięte, to ważne. I uciekłyśmy. Uciekłyśmy w tym zamieszaniu. Udało nam się wtedy wymknąć. Jeszcze potem tam konno jeździli tam tacy pojedynczy żołnierze radzieccy i zobaczyli nas idące tam taka ścieżką między zbożem a tym.
    </section>
    <section>
        <time>1335</time>Podjechali:<span style="font-style: italic;"> A wy szto? Iz partyzanckawo oddiela? </span>A my chusteczki zawiązałyśmy: <span style="font-style: italic;">Szto? My nie znajem. My do cioci idziemy.</span> Tam do Wilna czy coś. I jakoś, widocznie się spieszyli, a ten drugi mówi: <span style="font-style: italic;">Dalej, dalej! </span>Tam musieli lecieć. Tak że polecieli i nas nie zatrzymali. No i na krótko doszłyśmy tam do naszego mająteczku. Nawet nie w domu nocowałyśmy, bo wszędzie były obławy itd. Tylko taka była lodownia, nie wiem, czemu nazywała się, bo tam lodek leczyli [?1; 00:22:51] na dole, a tam zawsze. I tam przenocowałyśmy, tam zmieniłyśmy ubrania, zostawiłyśmy te mundury, nasze mundury znaczy te bluzy, co tam miałyśmy. I ruszyłyśmy do Wilna. Ruszyłyśmy do Wilna i ostatni etap to już był w Wilnie, ostatni etap wolności, nazwijmy. Mieszkałam w mieszkaniu kuzynki, też byli już wyrzuceni z tego pięknego mieszkania w śródmieściu, ale na Zakretowej, taka ulica Zakretowa, trochę jak patrzy się na mapę – w zachodnim Wilnie.
    </section>
    <section>
        <time>1408</time>I tam mieszkałyśmy. Konspiracja nadal trwała, dlatego, że przecież dużo chłopców pouciekało, trzeba było im dokumenty. Była placówka, która właśnie przygotowywała dokumenty. Więc te dokumenty trzeba było zanosić, były punkty, tam, gdzie się odbierało. I znowu w teren się szło. Tak że bardzo rozmaicie było. Ponieważ ten rosyjski też znałam doskonale, więc ja często robiłam, niosąc bardzo ważne rzeczy, zatrzymywałam, jak widzę, że jadą jacyś oficerowie rosyjscy, no i mówię, że tam właśnie a do cioci, gdzie tam jadę i czy mogę podjechać kawałek. Raczej udawało się. Jakoś nie podejrzewali o nic. Ta konspiracja jeszcze trwała… Potem już jesienią było tak, że przyszli do nas, bo organizowali, organizowane były, bo AK działało jakoś, przerzuty do Białegostoku. Przyszli i mówi, że jest jedno miejsce. Decydujcie, która z was pojedzie. A to już był chyba listopad jakoś…
    </section>
    <section>
        <time>1492</time>Ja myślę: mama siedzi tam sama w tym mająteczku, powiedziała, że przyjedzie na święta Bożego Narodzenia na pewno do domu. Ja mówię:<span style="font-style: italic;"> Ja nie pojadę, ja się muszę z mamą zobaczyć przecież. Mama coś choruje ostatnio.</span> No to Marysia. Marysia w Krakowie profesorem prawa została. Teraz dwie nogi złamała. Taki artykuł piękny jest o niej w Alma Mater krakowskim. Ona pojechała, a ja zostałam. No i długo nie czekałam, 18 grudnia przyszli i.. na <span style="font-style: italic;">prawierku dokumientow</span> to nazywało się, na sprawdzenie dokumentów. Była piękna noc, taka rozgwieżdżona, śnieg skrzypiał pod nogami. Tam z góry z tej polanki tak szło się w dół do więzienia, na tą Ofiarną, gdzie dawniej było Gestapo. Najpierw był sąd, przed wojną, potem Gestapo w czasie niemieckim, no i NKWD w czasie rosyjskim. Tak że tam prowadzili. A mnie jakoś tak wesoło było, ten śnieg skrzypiał, śpiewać mi się chciało. Dwóch takich prowadziło.
    </section>
    <section>
        <time>1573</time>Przyszliśmy najpierw na tą Ofiarną tam, gdzie to NKWD. Tam były cele na dole i tam już jak się szło, to już się słyszało nienajlepiej. I do takie wielkiej Sali, gdzie było mnóstwo ludzie zgromadzonych. Bo oni robili takie kotły też, takie typowe, np. przyszli do lekarza, tam siedzieli i kazali wszystkich wpuszczać, kto przyszedł. I już został. Sąsiadka przyszła tam z czymś czy coś, wszystkich, wszystkich… Tak że trochę było takich przypadkowych ludzi, właśnie jakieś sąsiadki, jak ktoś tam przyniósł coś ze wsi do jedzenia. Mnie wzięli, mieszkałyśmy w mieszkaniu kuzynki, nazwisko Borucka, kuzynki… cioci, siostra mamy. Borucka. Tam mieszkałyśmy i stamtąd mnie zabrano, z tej Zakretowej. Jeszcze zdążyłam, jak chwileczkę oni zatrzymali się, zdążyłam zastukać do okna na dole, mieszkali państwo Dziewulscy, taka znana rodzina, bardzo zasłużona. Jeszcze zastukać, myślę, zobaczą może, jak mnie wyprowadzają.
    </section>
    <section>
        <time>1660</time>Niczym nie jechaliśmy, maszerowaliśmy pięknie właśnie tą spadającą Sierakowskiego tak w dół i do tej Ofiarnej. Tam pełna sala ludzi, pełniutka. A ja tka zaróżowiona, pewno od tego mrozu. Wszyscy: <span style="font-style: italic;">No co? No co słychać?</span> Myśleli, że jakieś dobre wiadomości. Ja mówię: <span style="font-style: italic;">No nic. W kółko to samo. Najlepszy dowód, że mnie teraz capnęli. </span>Tam niedługo byliśmy i przerzucili nas do tego wielkiego więzienia w Wilnie Łukiszki. Nawet tam chyba na Grobie Nieznanego Żołnierza figurują i chyba na tym pomniku wywiezionych. No i do tego wiezienia. W tym więzieniu byliśmy parę miesięcy, a w więzieniu, jak to w więzieniu. Gęściutko, na podłodze, żadnych prycz tam nie było, tylko na podłodze sobie gęściutko siedzieliśmy, na komendę przewracaliśmy się, obracaliśmy się. Od czasu do czasu prowadzili nas do łaźni, a w tej łaźni to też ciekawe, bo tam oddawałyśmy oczywiście ubranie do prażarki, jak oni nazywali nasze dezynfekcje, żeby czasem nie wracało to ubranie.
    </section>
    <section>
        <time>1744</time>I potem się szło na golasa po mydło. I tam wchodziło się potem do sali z prysznicami. A to mydło… stał wysoki Andrzej Święcicki, to taka znana wileńska rodzina, bardzo też zasłużona i w AK, i w ogóle, w takim fartuchu jakimś, z tym mydłem. I teraz taki obrazek. I on był jak komputer jakiś, on wszystkie zapamiętywał nazwiska, kogo aresztowali, kto przeszedł i tutaj przekazywał wiadomości. Tu ktoś pyta, a takie nazwisko… Ja mówię: <span style="font-style: italic;">Anka, popatrz na ten obrazek. </span>Stoi ten wysoki Andrzej Święcicki, a dookoła niego wianuszek golasków, kobiet. I nikt tam nie myśli golasy, nie golasy. Tak pochylone do niego, (1; 00:30:00) to uszy całe i oczy wpatrzone w niego, żeby nie uronić słówka, może jakaś wiadomość od męża, czy od rodziny, czy od syna… Piękny obrazek. Ja mam wrodzone poczucie humoru i strzegę tego, jak nie wiem i właśnie wtedy też nam to pomogło. No i tak w tym więzieniu byłyśmy…
    </section>
    <section>
        <time>1823</time>Przyszedł marzec. Zgarnęli nas. Tam były np. okropne rzeczy, bo tak: w rogu celi stała tzw. parasza. To było jakby drewniane, w mojej pamięci wygląda jak taka drewniana prawie beczka, no i ona służyła oczywiście jako toaleta. Ale w takich samych przynosili jedzenie. To zawsze był ten moment: Jezus Maria, może przedtem to służyło jako to. Kiedyś taką babę zawszoną nam wrzucili. To było okropne. I potem zaczęło się łapanie wszy. Troszeczkę światełka tam było z okna, to jak tam był jasny dzień, to tam po kolei każda siadała tam, gdzie było trochę światła i trzeba było szukać. Takie świństwo wzięli i wrzucili. I potem zaczęliśmy słyszeć takie jakieś co noc powtarzające się okrzyki, szczekanie psów, szczękanie broni. I pamiętam do dziś: <span style="font-style: italic;">Wnimanije, wnimanije! Szag w lewo, szag w prawo, sczytajem pagiego</span> (uważamy za ucieczkę). <span style="font-style: italic;">Kanwoj primieniajet arużje bez preduprieżdienija</span> (znaczy strzela bez uprzedzenia).
    </section>
    <section>
        <time>1918</time>Myślimy: A co te nasze…? Taka jedna, z którą potem uciekałyśmy, taka Sabinka, najmłodsza i najlżejsza, więc ją jakoś podsadziłyśmy: <span style="font-style: italic;">Zobacz, co to się dzieje tam.</span> Widocznie w tym korpusie nie było tych fartuchów takich zasłaniających, bo ona mówi: <span style="font-style: italic;">Słuchajcie, naszych pełno mężczyzn w kolumnach, na tym…</span> Raz zobaczyła, że kazali im klęczeć. Tak to po prostu wyprowadzali, zbierali do transportu już z więzienia. To było jakoś tak chyba może 5 marzec. Znowu zgromadzili w takiej wielkiej Sali, no to Tm się pospotykało różnych swoich, których się znało więcej, czy mniej. A tam, było strasznie dużo ludzi, na środku był wielki taki prawie basen, no to jak musiało się, to siadał każdy tą pupą do środka. I taki wieniec siedzących… To takie elementy nawet zabawne. Ale najpierw, już takie typowo sowieckie, przyszedł dyrektor więzienia. Powiedział, że kto chory, to proszę tam, lekarz stoi czy lekarka, taka kobieta, to proszę tam stanąć, kto czuje się chory.
    </section>
    <section>
        <time>2014</time>Ja byłam bardzo chora wtedy, ale myślę: Nie, gdzie tam. Aha i myśmy się dowiedzieli już, że to jest do transportów naszych już wywożą do transportów. Więc myślimy, już nas też gromadzą, no i co, i zostanie człowiek tu i nie wiadomo, to już lepiej wszyscy razem jedźmy, zobaczymy, co będzie dalej. I ten kierownik więzienia składa nam życzenia na Dzień Kobiet. To tylko oni potrafią, naprawdę. I zaraz już potem było następnego dnia chyba już ładowanie, prowadzenie na dworzec. Ludzie wiedzieli już o tym, już codziennie pilnowali, na drzewach wszędzie rodziny czekały, wywoływali nazwiska. Ci wściekali się, na postrach strzelali itd., że nie wolno. Kto mógł to liścik jakiś tam rzucił, wiesz, to tam potem podbierali. Przepraszam, że mówię „wiesz”. <span style="font-weight: bold;">Nic nie szkodzi.</span> Ale człowiek wtedy staje się bliski jakoś tak. I przyprowadzili na dworzec. Kazali mężczyznom stać na kolanach i dopiero potem ładowali.
    </section>
    <section>
        <time>2089</time>Kobiet specjalnie nie, w każdym razie nie pamiętam, pamiętałabym , nie, nie, kobietom nie. I były postawione te bydlęce wagony takie i ładowali nas gęściutko do tych wagonów, tak że tam się bardzo już gęsto leżało, głową do ściany i naokoło. A tam znowu to urządzenie do pewnych spraw było takie: cztery deski, tak zbite cztery, tak że taka kwadratowa rura i do podłogi, dziura w podłodze i taka stercząca… No i traf – pociąg jedzie. Ale trzeba było zrobić, prawda? I nic lepszego tylko epidemia tyfusu w całym transporcie, a przecież masę tych wagonów… Epidemia tyfusu. Nie patyczkowali się. Zatrzymywali pociąg, ale były tam przewidziane postoje i wyrzucali tych zmarłych tam troszeczkę… A już był śnieg, było mroźno, chociaż nie już, ale jeszcze. A może już wtedy u nas… już tak nie pamiętam, wiem, że potem tam w Rosji to już tak. Ale jednak w transporcie nam przymarzały włosy czasem do ściany.
    </section>
    <section>
        <time>2173</time>A ja mam klaustrofobię, więc dla mnie to jest straszne unieruchomienie. Ja też zachorowałam. Pamiętam, przyszedł lekarz. Co on, jakby koszyk… ja nie bardzo byłam przytomna… ale jakby koszyczek miał i w tym koszyczku buteleczka i termometr, to zapamiętałam. Mierzył temperatury. Jak u mnie zmierzył, to machnął ręką, tam stali żołnierze i mówi: <span style="font-style: italic;">Na torze.</span> Sobie myślę: Co na torze? Zobaczymy. Ale zrobili dla kobiet izolatkę, pół wagonu jako izolatkę. I tam już nie bezpośrednio na podłodze, tylko taka jakby jedna wielka prycza była, od podłogi jakieś tam 10 cm czy nie wiem, tak że leżało się na tych deskach, a już nie na zimnej podłodze bezpośrednio, bo byliśmy tylko w tym, w czym nas aresztowali, jakieś płaszczyki, no zimowe przeważnie, ale… Tak że leżeliśmy w takim wagonie izolacyjnym. Bardzo już… jedna kobieta już właściwie umierająca i nie pamiętam momentu, tylko powiedzieli, że ja mam na te nosze przy drzwiach, mnie mają położyć.
    </section>
    <section>
        <time>2259</time>Ale była z nami, jedna z nas, taka Lusia Sawicka-Szostakiewicz, która już była na medycynie w Wilnie i ona, jak ten dobry duch, opiekowała się chorymi. Pamiętam ją pełzającą, tam jakiś czasem palili już nie wiem co paliło się, jakiś piecyk na dole i ona skądś, może do wiezienia przysyłali trochę paczek, które ginęły, ale czasem… paliła cukier. Robiła taki karmel i dawała do ssania. I ta Lusia czołgająca się na kolanach, pamiętam. I tak byłyśmy potem cały czas razem i tak jechałyśmy: jeden tydzień, drugi tydzień, trzeci tydzień… Jak teraz przyjechała siostra, która pojechała na misję do Kazachstanu i przyjechała, opowiadała. Mówiła, teraz aż cztery dni jedzie się pociągiem tam do Kazachstanu. A nas wieźli cztery tygodnie prawie! Bez dwóch dni. No więc straszne to tam z tym piciem, mężczyźni jakoś tam śnieg gdzieś rozgrzebywali, po łapach dostawali…
    </section>
    <section>
        <time>2331</time>A jeszcze co było strasznie męczące: oni, ponieważ chcieli sprawdzić, czy ktoś nie ucieka, czy nie odrywa desek, latali z takimi drewnianymi młotami dużymi i w każdą deskę stykali, sprawdzali, czy deska się nie rusza, czy coś. A więc no takie właśnie męczące rozmaite rzeczy. I coś Lusia… Czy to było na jakimś postoju, otworzyły się drzwi i Lusia coś odbierała. Nie wiem, czy tam wody trochę dali, czy tam czego, nie mam pojęcia, jedzenia nie pamiętam żadnego. Wiem, że jak tam byłam w tym ogólnym, to wrzucali czasem jakieś suche ryby, jakieś tam coś, jakieś… mniejsza z tym. I stoi równolegle do nas transport wojskowy, rosyjski. Lekarz przechodzi. A Lusia, jak to Lusia: <span style="font-style: italic;">Doktor! Doktor! Żenszczina umierajet!</span> I ten doktor wskoczył, odruch jednak lekarza, wskoczył i (1; 00:40:00) dał mi zastrzyk jakiś. Prędko zrobił ten zastrzyk, potem prędko uciekł, wyskoczył.
    </section>
    <section>
        <time>2405</time>Nie wiem, czy jeszcze komuś, nie pamiętam. I ja dojechałam dalej. Jechaliśmy, jechaliśmy, dojechaliśmy do Saratowa. I w Saratowie pociąg zatrzymał się tak gdzieś dalej trochę, podstawili maszynę, jak oni mówią, te ciężarówki i powoli tych ludzi po tych tygodniach, po więzieniach i po tych jazdach, osłabionych tym tyfusem niektórych, prowadzili do tych maszyn, no i wrzucali tam na te, czy tam ktoś mógł, to właził na te ciężarówy. No i ostatni ten nasz wagon, nasza izolatka. No i na końcu Lusia maszeruje. Lusia – coś cudownego. I oni tak: <span style="font-style: italic;">No dawaj! </span>Nawet dobroduszni byli ci, co tam na końcu szli. <span style="font-style: italic;">No dawaj! No dawaj!</span> Tam popychali czasem kolbą czy czym. I kazali naszym chłopcom nas prowadzić, ale ci chłopcy sami też przewracali się. Ja mówię: <span style="font-style: italic;">Ja sama pójdę.</span> Gdzie tam, jak oni puścili, to ja też… Doszliśmy do tej maszyny, no to co robić? Żołnierze, co robić? No dawaj, wzięli za ręce, za nogi mnie tak i siut!
    </section>
    <section>
        <time>2486</time>Tak rzucili na ten, a tam już pełno leżących, bo to większość wszystko chore. Ja tak nieszczęśliwie, że umierający tak charczał był… No i nic. I wiozą nas. Tam otworzyło się, były hałasy, były strzelania… Jakoś dojechaliśmy. Gdzie my dojechaliśmy? Na razie dojechaliśmy do jakiejś wielkiej łaźni. I w tej wielkiej łaźni była właśnie taka segregacja: ten żyje – na tą kupę, ten już nie żyje – to na inną, ten jeszcze tam coś. I opowiadała mi koleżanka, która też była z nami, mówi, że czuje, że ktoś ją dotyka i tak mówi: <span style="font-style: italic;">Taka ja charoszeńka, taka ja krasiwaja!</span> I tak tutaj leżała, wyglądała strasznie. Też chora była, miałyśmy ten tyfus przecież… Ale zobaczyli, że ona te oczy otworzyła i położyli ją tam, gdzie trzeba. I zabrali nas dużą grupę najciężej chorych do prawdziwego szpitala w Saratowie. Do prawdziwego szpitala. pamiętam taki moment w takim jakimś korytarzu wielkim – golą mnie. Posadzili, golą głowę.
    </section>
    <section>
        <time>2571</time>No golą, to golą, człowiek przecież tam nie reagował. Potem wiozą. Wiozą, wiozą… Zakręcają, jakieś drzwi otwarte – łóżko z pościelą! Po więzieniu i tym transporcie – łóżko. I na drugim łóżku leży Ala Bosiacka, z którą potem byłyśmy razem, już ją umieścili. I byłam w tym pokoju dwuosobowym z tą Ala Bosiacką, no i wstaję oczywiście. Konwojenci na korytarzu, dawali… Ale Rosjanie, ci lekarze, byli nadzwyczajni dla nas, życzliwi i sympatyczni. I te pielęgniarki, czy te salowe też tak jakoś sympatyczne. Starali się. No i potem, to trwa, trwa… uczyli my się potem chodzić, bo trzy miesiące w tym szpitalu, no tak, koniec marca, kwiecień, maj. W każdym razie w maju jakoś dowiedzieliśmy się, że koniec wojny. W połowie maja gdzieś tam doszło, ale uczyliśmy się chodzić, strasznie słabe. Śmieszne, że ta Ala, jej włosy rosły całkiem do góry. A my nic, tylko do łagru: <span style="font-style: italic;">Proszę nas zabrać do naszych wszystkich do łagru, bo my tu zostaniemy, oni pojadą przecież do domu, wojna się skończyła, a my tu w szpitalu zostaniemy.</span>
    </section>
    <section>
        <time>2662</time><span style="font-style: italic;"> – Nie ma mowy.</span> My chcemy tam, a oni tłumaczą, mówią: Odpocznijcie, musicie nabrać sił, nie można. Bo wiedzieli, że nie ma mowy o żadnym powrocie. No i przyjechałyśmy do tego obozu, bardzo… Iłoszanka się nazywał ten obóz, niedaleko Saratowa, takie stepy dookoła. I tam bardzo umierali ludzie, bo część była w szpitalu, a część pojechała tam i codziennie wywozili ciężarówką zmarłych. I tam byliśmy nie tak długo. Taki szpitalik był łagrowy mały, to tam się kładło, kogo można. Ta doktor taka urocza była, potem mi się przypomni, nasza oczywiście. Taki bagnisty teren, a latryny dość daleko, a ludzie biegunki itd., nie mogli dojść, w błocie grzęzły te nogi, buty zostawały, żeby dojść do tych latryn, no taka męka, powiedzmy, codzienna. Wody prawie nie było, dawali taką blaszankę, to nie wiadomo, co zrobić, czy wypić, czy umyć się, czy w ogóle…
    </section>
    <section>
        <time>2746</time>Ale byliśmy tam nie tak bardzo długo, do października. I tam się kopało, praca była taka, że wyprowadzali mężczyzn, no ja już byłam taka po tym tyfusie ciężkim, że nie było mowy o żadnej fizycznej pracy, w każdym razie wyprowadzali ich, bo było kopanie rowów do gazu, do tych rur gazowych. To się nazywało gazoprawod Saratow – Maskwa. I to ciężko, bo albo błota, albo potem jak lato i susza, to w ogóle nie można było łopaty wbić. Oczywiście popędzani i stukani, nieraz i strzał się zdarzył. I tak było do tego października. I nagle nas zbierają, ustawiają, rewizję robią: <span style="font-style: italic;">Jedziecie. Wyjeżdżać.</span> No dobrze. Ładują znowu do wagonów, ale już co, już są prycze w wagonach, nie na podłodze, tylko są prycze. No więc my z Anką, tą moją, z którą byłyśmy, co ona jest psychologiem w Toruniu, była kierownikiem katedry, już na emeryturze, no więc drapiemy się prędko na górną pryczę, żeby patrzeć przez okienko, może coś ciekawego będzie.
    </section>
    <section>
        <time>2841</time>No i wlazłyśmy tam. Ruszamy. Przez Czeczenię, przez Dagestan, przez Azerbejdżan, wzdłuż Morza Kaspijskiego, za Kaukaz. Przejeżdżamy przez Tyflis i jedziemy do Gruzji, tej części drugiej, Starej Kolchidy. Tam ta Stara Kolchida kiedyś stolica była i tam nas przewieźli, tam był nasz obóz, w Kutaisi. W Kutaisi to był ten obóz zresztą zwany obozem śmierci, bo tam strasznie też umierali. (2; 00:00:00) Mówiliśmy o tej drodze… za Kaukaz, do następnego obozu, który, okazało się, jest w Kutaisi, starej stolicy Gruzji. Kolchida to była. Aha, jeszcze do transportu. Jechałyśmy, przez to okienko coś tam widziałyśmy, ale, o dziwo, ci konwojenci otworzyli drzwi, sami usiedli oczywiście w tym progu i przez ten cudowny Kaukaz tymi drogami… jakie śliczne widoki! Te zameczki tu i tam, w dole jakaś rzeczka większa czy mniejsza płynąca. Przepiękne! I Gruzini, którzy widzieli, że nas tam wiozą, wrzucali nam owoce. To był październik, jesień, m. in. granaty.
    </section>
    <section>
        <time>2936</time>Tak kiedyś opowiadałam: <span style="font-style: italic;">Wrzucali granaty. – No co ty mówisz? </span>No tak, o tej porze granaty są bardzo smaczne. Tak że taką nam zrobili właśnie niespodziankę nadzwyczajną, że otworzyli szeroko te rozsuwane drzwi i mogliśmy podziwiać piękno Kaukazu. No okazało się, że sam obóz… w ogóle klimat tam nie jest najlepszy. Tam podobno w ogóle wywożono kiedyś na zsyłki jakieś, bo tam np. zimy są takie wilgotne, śnieg z deszczem… Nie pamiętam, żeby jakieś straszne upały były, tego nie pamiętam. Piękne widoki oczywiście na góry, na Kaukaz, pięknie. Umieścili nas… takie fińskie, okrągłe takie domki, fińskie, nie wiem, co to ma z Finlandią wspólnego, ale tak nazywały się. I w tych domkach były, to tak jakby barak okrągły i w tych domkach była jedna wielka prycza dookoła, znaczy bez tego przejścia na wyjście. I tak sobie leżałyśmy, na gołych deskach oczywiście, bo przez całe te lata tam nikt nie fatygował się, żeby nam dać czy koc, czy coś na te deski.
    </section>
    <section>
        <time>3026</time>Leżeliśmy w tym, w czym przyjechaliśmy. Więc tak starałyśmy się po dwie, jeden tam płaszcz, czy co kto miał, wkładałyśmy pod nas i jednym się nakrywałyśmy. Jak dwie osoby, to tak radziłyśmy sobie jakoś. No nie było to najlepsze. U nas jakaś była podłoga, zawsze się podkreśla potem, że mężczyźni nawet nie mieli podłogi tam, a przecież chodzili do pracy, pędzono ich do pracy. I w tych samych ubraniach, jeżeli padał deszcz, czy coś, to wszystko jedno, to nikogo nic nie obchodziło. W tych samych ubraniach tam kładli się, zdejmowali trochę, tam podsuszyć, nie wiem, tak że było to bardzo trudne pod tym względem. Deszczu było sporo. Tam był duży ten obóz, obóz międzynarodowy. Tam byli ściągnięci różni, między innymi Rosjanie, byli też Rosjanie, którzy, w jakiś sposób zetknęli się z Niemcami, czy jako jeńcy, czy już mieli grzech na sumieniu i już ich trzeba było do filtracji przerzucić.
    </section>
    <section>
        <time>3098</time>Tutaj jest moja legitymacja, chciałam Panu pokazać, tu jest ta legitymacja. Przedtem nazywała się inwalidy wojennego, a teraz się nazywa osoba represjonowana. I tam jakaś notatka z komisji lekarskiej czy coś. Jakoś przyjemniej było jako inwalidę wojennego, a nagle potem wymyślili i zmieniali legitymacje. Tam nic więcej nie ma. A w tej, to jest legitymacja – zaświadczenie o uprawnieniach kombatantów, to się nazywa, czyli taka legitymacja… Jeszcze jedna Irenka wypadła, troszkę inna, też z tego okresu, ale to było zaraz chyba po powrocie robione, bo już dostałam tą pracę i pierwsze zdjęcie na jakąś legitymację czy dowód osobisty, nie wiem. I tutaj wymienione są właśnie te wszystkie, tutaj jest urząd do spraw kombatantów. I tu są wymienione, co prawda oni tam omylili się, datę, ciągle miałam do nich… Bardzo uprzejme listy, jakieś tego, o cierpieniach, no i potem… ale nie napisałam, bo tam jest data wywiezienia, zdaję się, tego transportu, coś tam pokręcili trochę.
    </section>
    <section>
        <time>3188</time>Miałam napisać. Znaczy ogólnie nie, ale data wywożenia, czy coś. Tak że początkowo nazywali nas obóz filtracjonno-…<span style="font-style: italic;"> prowieraćno-filtracjonnyj</span>. Potem byliśmy już jako internowani w Gruzji, byliśmy już, nazywaliśmy się internowani. W tym wielkim obozie, bo to wielki obóz, bo tam właśnie mówili, Rosjanie byli i Gruzini biedni patrzyli na swoje domy zza tych drutów… Tacy kochający wolność. No i różnie, już nie mówiąc, że tam byli i Azerbejdżanie i tacy rozmaici. Ale poza tym przywozili np. z Łotwy inteligencję, lekarzy, inżynierów itd. A ja spałam w szpitalu, bo jeszcze byłam taka, bo oni mnie tak trochę jako pielęgniarkę czy jako co tam zatrudniali, bob znałam języki zawsze i jeden, i drugi, dogadałam się ze wszystkimi i byłam pomocna tym lekarzom. Już zasypiam, słucham… śpiewają łotewskie piosenki, słyszę, takie fajne, stare łotewskie piosenki, ale zaraz dowiedziałam się, ja zaśpiewałam „Miły” i już potem ktoś ich przyleciał i na dwór trzeba było wyjść.
    </section>
    <section>
        <time>3285</time>No więc właśnie inteligencję, bo wzięli z Łotwy, może i z Estonii, gdzie ich łapa sięgała, tam przecież wywozili ludzi, a wsadzali tam Rosjan. Przywozili do Rygi, czy gdzie to. Było to rzeczywiście wielonarodowościowe. I ja oczywiście miałam okazję sobie troszkę poznać gruziński, a ponieważ w ambulatorium potem mnie zatrudnili… Był taki nasz bardzo sympatyczny i dobry, taki oddany, też z AK, lekarz Leonard Perepeczko, się nazywał. Doktór. Też właśnie niedaleko tam naszej miejscowości. W Szumsku on chyba mieszkał, bo to jest trzecia stacja od Wilna. No i on był tym lekarzem w tym ambulatorium. I tam przychodził taki, okazało się, pułkownik rosyjski, którego też wsadzili do tego. a on był jednym z dowodzących tym frontem jakimś tam białoruskim, czy jak one się tam nazywały. Tak że wysoką rangą był nawet dowódca, ale taki biedny. Zawsze przychodził porozmawiać, pogadać z doktorem, ze mną, opowiadał swoje biedy.
    </section>
    <section>
        <time>3371</time>A Gruzini nie lubią przecież Rosjan, większość, zawsze znajdą się pewno tacy, co tam… W każdym razie, żeby on poszedł kopać też tam, tak jak nasi tam wychodzili do pracy, a niby ranga tam od majora czy coś, jest trochę pod ochroną. <span style="font-style: italic;">Puskaj, Wańka, kapajet!</span> Już nie pamiętam, jak on tam… W każdym razie pewnego dnia, przychodzi, on tak opowiada, któregoś dnia drzwi zamknięte… Można wiedzieć, jak Panu na imię? <span style="font-weight: bold;">Grzegorz</span>. No więc któregoś dnia mówią, żeby się ubrał i przyszedł do tej wartowni tam. On ubrał się w mundur, nie, on nie miał całego munduru, nie miał przy sobie tutaj. No widzimy, że jakieś tam limuzyny, że tak powiem, stoją tam na zewnątrz. On zniknął z tej wartowni, a my przy oknach patrzymy, co to będzie, czy on wróci do nas, czy co. Po pewnym czasie stoją ci, co przyjechali, salutują wojskowi, on wychodzi w pełnym mundurze, wsiada do samochodu i odjeżdżają.
    </section>
    <section>
        <time>3456</time>Skończyła się jego filtracja, czy co, nie mam pojęcia. W każdym razie z honorami odjechał. Ale był sympatyczny. Tak tam przychodzili jeszcze lekarze, Gruzini. Taki był bardzo jeden rzeczywiście bardzo kochający swój kraj, (2; 00:10:00) no i z taką grupą studentów wędrowali po tym pięknym… do tych wszystkich, tam jakaś okazja, tam jakaś inna, dzielnice Gruzji. I właśnie od strony etnografii, no i w ogóle interesowali się i dużo opowiadał ciekawych rzeczy, właśnie z taką miłością do tej swojej ojczyzny. Taki był sympatyczny. Tak że taki przychodzący z zewnątrz tylko na kilka godzin i wracał tam do siebie. To nie był więźnia. No wiec tam bardzo panoszyły się choroby, śmiertelność była duża, głód. Szczególnie tak ludzie słabli. Nazywano to, widocznie było takie określenie, dystrofia. I ta dystrofia, tam jeden, dwa, trzy i cztery, a jak trzy i cztery, no to już jak cztery, to już w ogóle kreska. No i trzy.
    </section>
    <section>
        <time>3537</time>I proszono mnie, żebym brała, proszono… polecano, żebym brała udział w tych komisjach. Siedziałam sobie przy stoliczku, miałam taką kartę i pisałam nazwiska tych, co przychodzili. No to biedota taka, kościotrupki przychodziły. I brał udział również dyrektor tej fabryki, bo tam Opel był wywieziony, ten niemiecki Opel, fabryka samochodów. Nie wiedzieli, to wszystko nie rozpakowane, chodzili, pytali się, u nas są inżynierowie. No wiec byli tam jacyś w każdym razie. I był dyrektor tej fabryki, bo tam jeszcze coś było, nie wiem, i nasi lekarze, m.in. taki Gruzin, który był dyrektorem szpitala, naczelnym lekarzem szpitala. Nieoradze – pamiętam nazwisko. Taki, niby wszyscy go się bali, cudowny człowiek, naprawdę, bardzo nam pomagał. Nasi lekarze bardzo chcieli dowiedzieć się, jak wygląda… bo tak: człowiek chodzi jeszcze i je, chociaż tego, nie widzieliśmy przy stołach ani talerza, ani nic.
    </section>
    <section>
        <time>3613</time>Takie kociołki. No i kociołeczka tam pod kuchni dostanie tam tą swoją bałandę, jak mówiliśmy, siądzie sobie pod baraczkiem i już go nie ma nagle. Tak sobie cichutko umiera. Strasznie chcieli nasi lekarze dowiedzieć m.in. właśnie, z Rygi był taki łotewski lekarz jeden i ten nasz, i tego, taka trójka ich była, żeby zrobić sekcję po prostu i dowiedzieć się, jak to wygląda tam w środku, że to tak… I ten właśnie Nieoradze, niby groźny, ten gruziński lekarz, pozwolił. Tak zorganizował, że było tam zupełnie odizolowane, taki pokój, no i była ta sekcja. Ja też swoją funkcję, kubeczkiem musiałam tam z żołądka, z tego brzucha czy z tej jamy brzusznej, żeby im nie przeszkadzało. Cóż okazało się? Że taka atrofia zupełna organów. Wątroba taka wysuszona, jabłuszka takie maleńkie zupełnie, no i w ogóle wszystko tak wyglądało, że po prostu zanikały jakoś. I teraz myślimy z naszymi lekarzami, co tu wymyślić.
    </section>
    <section>
        <time>3687</time>Bo dyrektor tej fabryki chciał jak najlepiej, żeby trzecia kategoria zawsze była, żeby on mógł zabrać do pracy. Jeszcze na drugą starać… A my myślimy tak, jak to zrobić, żeby takich jeszcze troszkę silniejszych do tej czwartej, która potem i tak kipnie, żeby jakoś przepchnąć, żeby… Potem zwalniali, bo oni nie chcieli tak dużo aktów zgonów mieć w łagrze. Więc potem nie wiadomo, jeden tak gdzieś doszedł, drugi nie doszedł, ale już nie był za drutami. No wiec wymyśliliśmy taką rzecz: jak ja pisałam, ten spis jest taki, to po prostu myliłam się o jedną cyfrę, no i tam było np. napisane dziewiętnaście, de facto było osiemnaście, czyli miałam możność przepisując, jeszcze tego jednego wpisać. I tak nam się udało fajnie. Miedzy innymi potem nawet kontaktowałam się z tymi ludźmi, udało się.
    </section>
    <section>
        <time>3754</time>Taki był inżynier Mackiewicz, taki nauczyciel w Gdańsku… Tak że nam powidło się trochę i kilka osób, już nie pamiętam dokładnie ile, ale udało się właśnie wybronić, że zwolnieni zostali, dostali tą najgorszą kategorię, chociaż mieli lepszą. I takie różne sztuki robiliśmy. Bardzo duża śmiertelność. I ten cmentarzyk taki żałosny, tuż za drutami był. Kiedyś, pamiętam, ranek, słychać jakieś takie warkoty maszyn. Myślimy, co to jest? Patrzę przez okno, a tam, buldożery nazywają się… nie wiem, w każdym razie ten cmentarzyk cały kłapią. Tak widać było, jak te kości tam wyskakują. Nieprzyjemny to był widok. Jak słyszę, jak czasem w radio czy gdzieś tam mówią, w Kutaisi taka fabryka samochodów… Ja mówię tak – <span style="font-style: italic;">na naszych kościach</span>. Tam byliśmy dość długo. I ja stamtąd uciekłam, ale uciekłam nie na zawsze niestety, tak łatwo to nie jest. Najpierw zorganizowałyśmy tego samego dnia nocleg.
    </section>
    <section>
        <time>3834</time>Chłopcy, bo nas oddzielili, że była jedna zona męska i zona żeńska. I oni tego dnia też przygotowali ucieczkę i my. Jeszcze co nas zdopingowało? Wywieźli nas na pola herbaciane. Piękna przestrzeń na tych polach herbacianych. Co tam robiło się? Coś skubałyśmy, nie bardzo pamiętam. Ale tak nam ta wolność zapachniała, że już postanowiłyśmy, że musimy. Takie fajne były dwie jeszcze: co wspominałam, ta psycholog z Torunia i jeszcze taka Sabina, którą w wiezieniu tak podnosiłyśmy, bo taka maleńka. We trzy i udało się. Po prostu udało się wyjść, ponieważ w tym czasie, jak tam do pracy wyprowadzają itd., było jedno miejsce takie, trzeba było się przeciskać, to miałam tak rozciętą tą nogę, ale to nieważne. W każdym razie udało się nam wyjść z tego obozu. Na razie szłyśmy pieszo, to tam taki ruch był, podwożono, ale potem musimy uważać. Już jak alarm się zrobi, zaraz będą pościgi.
    </section>
    <section>
        <time>3917</time>Zatrzymałyśmy jakiś tam samochód rozśpiewany Gruzinów i pojechałyśmy. Jechaliśmy nawet przez te Góry Enereti takie poprzeczne, co tam są. Aż do Morza Czarnego dobrnęłyśmy, raz przesiadając na jakiś samochód inny. A co z nocami robić? Strach zastukać, bo jednak byli tacy, co jednak Rosja nam sprzyjali, Gruzini też. Zastukamy, okaże się jakieś paskudne ten i nas może zadenuncjować. No więc na cmentarzykach sobie spałyśmy. Bardzo kameralnie. Ja lubię w ogóle cmentarze. Noce tak sobie przespałyśmy. Dotarłyśmy do Morza Czarnego. Tam te wszystkie Gory, Suchumi, Batumi… te wszystkie takie znane miejscowości i aż do Soczi. W Soczi, a to był już czwarty czy piąty dzień naszej wędrówki, cztery na pewno, to był pewno już piąty… Oczywiście musiałam podejść do morza, bo to trudno się oprzeć. Patrzymy, takie ładne wyjście na plażę i mówimy chodźmy tędy. Idziemy…
    </section>
    <section>
        <time>4003</time><span style="font-style: italic;">- A wy kuda?</span> Chcemy do morza, trochę pokąpać się, <span style="font-style: italic;">pakupatsja</span>. <span style="font-style: italic;">– Da</span>. I taki płot odgradzający i tam można. A tutaj vipy jakieś mieszkają i różne inne. Trochę weszłam do tego morza – raz, że kamieniste dno, jakoś człowiekowi kręci się, bo słaby, no ale troszkę tam zanurzyłam nogi… I potem poszłyśmy już, musimy teraz dostać się jakoś, żeby dalej jechać, bo jeszcze myślałyśmy o Wilnie wtedy. Chociaż już zaczęłyśmy żądać, że do Polski, bo rodziny nasze wyjeżdżają stamtąd, repatriacja do Polski i my też do Polski. Myślimy, do Polski nie wiadomo jak, więc pojedziemy do Wilna, potem będziemy dalej… No ale jak teraz, co zdobyć, jakiś pociąg. No to ja poszłam, jako ta znająca dobrze język, na stację. Pełno koczujących ludzi dokoła, oczekujących na pociągi itd.
    </section>
    <section>
        <time>4072</time>Tak podeszłam do kasy, tak przyglądam się (2; 00:20:00) i podchodzi jakiś oficer, ma w ręku trzy bilety, trzy bilety właśnie i mówi, że mieli jechać dzisiaj właśnie jakimś podstawianym pociągiem, ale syn jego, synek zachorował, więc rezygnuje na razie, bo jest bardzo chory i tak sięga już, oddaje te bilety do kasy, ja mówię: <span style="font-style: italic;">Błagam, ja potrzebuję te trzy bilety. Ile kosztują? – Niczewo. </span>Wojskowe, pewno miał takie darmowe jakieś tam przejazdy. Ja z tymi trzema biletami wracam, już tam na jakimś skwerku usiadłyśmy wszystkie, no ale cała bieda, bo zaczęła tą Sabinkę atakować malaria, bo jeszcze malarię musiałyśmy przechodzić przecież… I ona dostała ataku malarii. Musiałyśmy jednak odczekać, odpocząć, coś z nią zrobić i tak na tym placyku takim, na trawce one zostały, a ja poszłam coś kupić i ewentualnie te bilety. No więc kupić takie suchary, bo byłyśmy trochę przygotowane pieniężnie, trochę miałyśmy i pomidory, pamiętam, kupiłam, jakieś suchary…
    </section>
    <section>
        <time>4154</time>I już taka zadowolona kieruję się do tego placyku, aż tu z dwóch stron bajcy i taką fotografię moją mi pokazują: <span style="font-style: italic;">Znajetie ety damu? </span>A niech was licho. Ja tam zaczęłam kierować się... <span style="font-style: italic;">– Niet, niet. Tam padrugi. </span>No i niestety. Zabrali na razie mnie do transportu, nie do pociągu, tylko tam do NKWD w Soczi. A tam takie piękne te wille ogromne itd. W ogóle potem dopiero dowiedzieliśmy się, że tam straszna siatka, że tam nikt się nie prześlizgnie, bo tam szpiegów właśnie, polują na szpiegów, na tych, co przekradają… I na razie nas tam przyprowadzili, siedzimy na takim tarasiku, czy jak to nazwać, na takich ławkach po bokach, no i czekamy. On mówi: <span style="font-style: italic;">Czekać tu.</span> Zaraz nas przyjmą. Wielcy urzędnicy NKWD. No i jakoś… ja te pomidory mam i mam bilety! Mówimy, że my jedziemy, zakochałyśmy się w Gruzji, na wycieczkę wybrałyśmy się, poznać trochę, zobaczyć trochę Gruzji. I nagle myśl! Wzięłam te bilety, skręciłam, jak mogłam i do pomidora takiego dużego wcisnęłam. Takie piękne pomidory, soczyste.
    </section>
    <section>
        <time>4250</time>Wcisnęłam i co dalej, myślę. Wzięłam ten pomidor i za siebie w krzaki rzuciłam: <span style="font-style: italic;">Jakie niedobre</span> – ja mówię. A ten: <span style="font-style: italic;">No szto tam brasajesz?</span> Ja mówię:<span style="font-style: italic;"> Pomidor niedobry.</span> No jakoś przeszło. Potem zamknęli nas w takie szafy, w takie malutkie cele. Ja byłam sama zamknięta i te dwie do drugich. I tam czekałyśmy. I słyszałyśmy, jak wyszedł jakiś widocznie ważny wysokiej rangi oficer, pewno NKWD, a nasz tam coś mówi, mówi, a ten mu: <span style="font-style: italic;">A dajcie nam spokój!</span> Ten enkawudowiec. <span style="font-style: italic;">– My tu mamy ważne szpiegowskie sprawy, a wy tu… Złapaliście, to bierzcie z powrotem do siebie, róbcie, co chcecie, jak chcecie – rozwalcie. </span>Takie gadania były, no i zabrali nas z powrotem. Wieźli nas z powrotem do tego, a już wiedziałyśmy, że jako internowanych, to nasz tam nie rozstrzelają raczej. Tak słyszałyśmy, robiłyśmy takie rekonesanse. No wiec wieźli nas pociągiem z powrotem, ta rana rozcięta strasznie bolała, no ale nic, ropieć się zaczęła.
    </section>
    <section>
        <time>4330</time>W każdym razie wiozą. I wsiedli, bo nasz pierwszy przedział był, tam sobie leżałyśmy i zaraz drzwi. Kilku jeszcze, bo chłopcy przecież też uciekli i właśnie ich wysłali, dwóch czy trzech ich było, już nie pamiętam, po tych chłopców. I mówią ci nasi:<span style="font-style: italic;"> Szto, pajmali? Pajmali?</span> A tamci mówią: <span style="font-style: italic;">Eee tam, niech sobie posiedzą. A może uciekną. Może im się uda.</span> A ten nasz jeden mówi: <span style="font-style: italic;">To dobrze wam. Ty byłeś w domu rok temu, a ja już tyle lat nie byłem w domu. I powiedzieli mi, że jak złapiemy, to nas puszczą do domu.</span> I trudno mieć żal do takiego. Przyjechaliśmy i znowu sytuacja powtarza się. Przyprowadzili nas na tą wartownię i tam już siedzi ten ważny dyrektor łagrów, ale nie pamiętam, jak jego… Loria, nie Loria, coś takiego. I nas tam wprowadzili, a my: Gruzja jest taka piękna! Musiałyśmy absolutnie zobaczyć Gruzję!
    </section>
    <section>
        <time>4409</time>I to był czas kwitnienia właśnie granatów, no przepięknie. Te wioski gruzińskie, że my musiałyśmy zobaczyć. Nie wiadomo co będzie dalej. Ten się wścieka, a tamci inni Gruzini chichoczą na boku. No nic, do karceru. No to do karceru. Ja znowu sama byłam w celi, a one dwie tam tego. Był taki karcer dość duży tam, ale na powierzchni, potem siedziałam w takiej ziemiance, ale tam na powierzchni. I tak jakiś czas byliśmy. Ponieważ ta noga mi się ropiła, to potem w szpitaliku byłam. A jeszcze tam oczywiście też wykorzystałam mój bzik językowy, bo obok w celi był Ormianin. Jakoś ormiańskiego nigdy nie słyszałam, no i tak zaczęłam z nim trochę rozmawiać. Niech pan tam czy zaśpiewa, czy powie, a więc tam trochę takie były tam zabawy z ormiańskim, ale nic nie zapamiętałam. Gruzińskiego to sporo, bo w ambulatorium to musiałam przecież przychodzili, to zapytać, a co boli, czy to, czy brzuch, czy głowa, ot tam nauczyłam się takich tych bezpośrednich do takich krótkich potrzebnych rozmów.
    </section>
    <section>
        <time>4488</time>No więc w tym szpitaliku. Teraz patrzymy co się dzieje. Jakiś ruch, takie poprzeczne druty były, a za tymi drutami uwijają się tacy niewysocy Japończycy. Przywieźli Japończyków jakichś jeńców. I właśnie tam budowali sobie te baraki, tam szpital itd. Oni jeszcze nie mieli tam szpitala, więc u nas położyli parę osób w naszym szpitaliku. I między innymi taki oficer japoński, mówiący po angielsku zupełnie nieźle. No więc zaczęłam, myślę sobie, no jak taka okazja, dowiedzieć się ten japoński przecież. Tak że sobie tam z nim gadaliśmy I tak sobie poznałam ten najprostszy alfabet katakana na tą zasadę tego itd., jak to znak i to. Nie dużo zapamiętałam, ale jedna rzecz mnie bardzo zaskoczyła. Myślałam, że japoński też jest taki, taki… blee blee, coś takiego. Tymczasem tam jest tak, że zawsze każda sylaba ma spółgłoskę i samogłoskę, zawsze. I znak jest np. na la, lo, li. Zawsze z samogłoską.
    </section>
    <section>
        <time>4566</time>W rezultacie ten język ma pewną nawet śpiewność jakąś, tylko że pewno, jak samuraje, jak oni mówią oooo, ale taka jest ten. Co tam zapamiętałam? <span style="font-style: italic;">Ala ta wajo ki maska?</span> Dokąd idziesz, czy coś takiego. A więc rzeczywiście jest ta płynność tych samogłosek. No więc taką zabawę jeszcze miałam sobie zawsze. I któregoś dnia przychodzi, ale tego oficera nie było, aha, bo on był już tam. Przychodzi taki Rusek i mówi: <span style="font-style: italic;">Kto zna tu angielski?</span> A już tam inni powiedzieli, że ja. <span style="font-style: italic;">Dawaj, idiom! </span>Stajemy przy tych drutach Japończyków. Z drugiej strony staje oficer, ale nie ten, którego poznałam, jakiś inny, japoński i jakiś robotnik, z tych, żołnierz widocznie, który tam pracował, budował te. Mówi: <span style="font-style: italic;">Budiesz pieriewiedit. Będziesz tłumaczyć. </span>Dobrze. Rosjanin mówi, jakieś tam do mnie pytanie, ja tłumaczę po angielsku do oficera, tego Japończyka. Japończyk do tego robotnika i potem z powrotem, taka rozmowa.
    </section>
    <section>
        <time>4642</time>Jak się cieszył ten Rusek, no naprawdę.: <span style="font-style: italic;">I wsjo panimajem! I wsjo panimajem! </span>No więc takie były różne śmieszne rzeczy, na tle tej makabry, dlatego, że tam jednak były bardzo ciężkie sprawy, bardzo duża śmiertelność, dosłownie na rękach. Kładliśmy tych chorych, ani silnika, ani koca, ani poduszki w szpitaliku, nic. Kładło się też na gołych deskach w tych samych rzeczach, w których przyjechali. (2; 00:30:00) Bo jeszcze nic nie dawali. Potem kiedyś dali jakieś takie chałaty, jak ja mówiłam, jakieś tam buty, bielizny trochę męskiej, ale tak to nie. Więc kładliśmy tak, tych umierających było dużo, mogę powiedzieć, na rękach umierała mi duża ilość ludzi. Tak ożywiali się przed śmiercią, tak chcieli opowiadać, jakie to plany, jak to będzie, co oni zrobią, ile jeszcze ich w życiu czeka ciekawych rzeczy! Tak ożywiali się. No więc to był fragment szpitala, takie smutne właśnie. Dużo, dużo… i na ten cmentarzyk właśnie tam, bo to wszystko Gruzja jeszcze.
    </section>
    <section>
        <time>4719</time>I zawsze, jak nas gdzieś przewozili, to oczywiście mówili, że wiozą do domu, to już jest ich system. Jeszcze było takie zebranie Polaków. Polacy mają zebrać się w sali. Jakiś taki przyjechał z Maskwy, przyjechał taki właśnie jakiś wysoki oficer, znaczy wysoki rangą. Pamiętam białą czapkę. Czy mnie się to ona jakoś rozbieliła… wydaje mi się, miał białą czapkę. Znaczy taką z daszkiem, z tym wszystkim, jakimiś tymi gwiazdami. <span style="font-style: italic;">Wot Polaki, pojedietie damoj.</span> Tyle oszukiwali, że człowiek patrzył… No i potem znowu rewizja, znowu jakieś tam przygotowania itd. Rewizja tam niedobrze, bo pozabierali różne rzeczy, ale ładują. Jakoś przewija się Baro… czy Bara… Myślimy, no to może na Baranowicze. Wiozą nas, jak na Wilno, no to będzie dobrze. Załadowali nas do wagonów, oczywiście zamknęli, jak zawsze, elegancko i jedziemy. Prycze chyba były, bo nie pamiętam, żeby na ziemi, były chyba prycze.
    </section>
    <section>
        <time>4800</time>Jedziemy. Jest noc. Przyjeżdżamy do Moskwy, myślimy dobrze, dobry kierunek na zachód, może rzeczywiście do tej Polski nas wiozą. Pociąg staje. Rano rusza. Patrzymy na siebie, oj, zaczyna się świt, słoneczko wstaje… z tamtej strony… na północ, na północ jeszcze nas wywieźli. Takie było to wiezienie do domu. No i żeby krótko tylko powiedzieć, to byliśmy w tych Borowiczach. To były Borowicze, zresztą znane, znany łagier taki właśnie. Gdzieś znalazłam nawet taką specjalną broszurę „Polacy w Borowiczach”, ale to nawet nie o nas chodziło, tylko naszych poprzedników głównie. I potem ich zwolnili. I przyjechaliśmy tam, to Borowicze-Szybotowo taki pododdział. Wszędzie te baraki i tak z brzózek porobione takie ławeczki, stoliki z białych takich tych, tak elegancko, a to okazuje się dali nam część obozu jeńców niemieckich. Z Niemcami nas zamknęli do tego obozu, ale już większość była zwolniona.
    </section>
    <section>
        <time>4877</time>Były tylko te właśnie grupy wyższych oficerów, jeszcze chodzili tacy ważni! Tak że tutaj jeszcze następny właśnie… Fatalnie, bo tam strasznie zimno, w tym szpitaliku właśnie z tą Lusią, o której mówiłam, co tak dbała zawsze, ona jako siostra w tym szpitaliku, ja też pomagałam. Przymarzały nam te metalowe te kociołeczki, jak mówiliśmy, do tych ławek. Do tego mróz jak licho. Chcemy dla chorych coś tam dostać w kuchni – nie ma jak. I w takim momencie ale jedną rzecz tylko dali, teraz nie pamiętam, czy to były silniczki jakieś, czy tylko koce, w każdym razie już nie na gołych deskach, tylko mieli jakieś koce. Tak że trochę ci chorzy w szpitaliku po raz pierwszy dostali takie właśnie, ochronę taką, no bo zimno tam bardzo. I otwierają się drzwi, my wściekłe z Lusią, nie możemy je nakarmić i dać ciepłego. Wchodzi taki ważny, już nie pamiętam, jakiej tam rangi, taki grubas, taki Rusek. I jeszcze dwóch czy trzech z nim.
    </section>
    <section>
        <time>4949</time>Nie wiedział, że dali nam trochę te silniki: <span style="font-style: italic;">No szto? Haraszoooo wam zdies? </span>Jak ja to usłyszałam! Nagle aż czerwona w oczach się robię i rzucam się na niego! On aż o ścianę się oparł, a ja go tłukę tymi pięściami! Co ja tam mogę zrobić? Nic, ale ta wściekłość musiała się wyładować. No więc oczywiście karcer. I prowadzą mnie do karceru, ot w tym nowym obozie, na północy. Okazuje się, że karcer jest w zonie niemieckiej już, gdzie ta reszta tych Niemców została. Ziemianka. Ziemianka taka. Prowadzą mnie do tej ziemianki. Wprowadzili, ja tam weszłam po tych schodkach. Wchodzę, ciemno, ani tam nic. Szukam tak po omacku, co, jakaś niby ławka, ale mokre to wszystko, wstrętne. Podłogi chyba nie było albo na niej coś było, nie wiem. No i tak przysiadłam, czy przystanęłam w kąciku, myślę, cóż to będzie, coś się musi jakoś ten. Stuka. <span style="font-style: italic;">– Sprechen Się deutsch?</span> Ja mówię: <span style="font-style: italic;">Tak. – Proszę się nic nie bać.</span>
    </section>
    <section>
        <time>5030</time><span style="font-style: italic;"> My tu pilnujemy, jesteśmy strażnikami tego karceru. Przyniesiemy zaraz suche rzeczy, żeby zakryć te mokre. Przyniesiemy coś ciepłego do jedzenia. Tak że zrobimy tak, że będzie można tam usiąść czy położyć się.</span> No i przyniósł rzeczywiście coś tam tego, trochę tam zrobili. Ja na chwilkę wyszłam, to tam uporządkował łopatą czy czymś tą podłogę. Kazał na niższym schodku usiąść, żeby nie widzieli ci z tych „bocianów”, bo tam przecież pełno zawsze na tych wyżkach. I rzeczywiście tak zrobili, że tam można było już posiedzieć i potem mówi ten Niemiec: <span style="font-style: italic;">U nas tu jest wspaniały skrzypek. Jeszcze nie wyjechał.</span> Znany taki, na międzynarodowych koncertach występował itd. I ma skrzypce. Już nie pytałam, skąd on ma, czy to jego, czy dostał gdzieś z domu. I on wieczorem bardzo lubi sobie pograć. A przeważnie staje zawsze na tle latryny, ponieważ tam nie widać te, co omiatają te światła, tam jakoś tak omija to miejsce.
    </section>
    <section>
        <time>5109</time><span style="font-style: italic;">- On wieczorem będzie grał, to my Panią wypuścimy i Pani sobie siądzie na tych schodkach nisko i sobie posłucha pięknego koncertu.</span> I tak było. Ja sobie przypomniałam wtedy taki moment, jeszcze ze swojego biegania łącznikowego. Idę sobie przez las. Myślę sobie, mam dość daleką trasę, ale lepiej iść w lewo czy w prawo. Myślę – pójdę tędy. Przeszłam kawałek, słyszę, że coś się rusza. A to już było wtedy, po tej akcji „Burza” i już Niemcy rozproszone, przesuwali się na zachód. Myślę, co to rusza się? Wysuwa się, podnosi się postać Niemca, ledwo żywego, bo widać, że mdleje, blady jak śmierć, może ranny, nie wiem. No i pyta, gdzie są Niemcy: <span style="font-style: italic;">Wo sind die Deutschen? </span>Chciałby do nich. Ja mówię: <span style="font-style: italic;">Przede wszystkim niech Pan powie, kiedy Pan jadł coś albo pił?</span> Powiedział, że nie pamięta kiedy i mdleje mi. <span style="font-style: italic;">Proszę usiąść, zaraz przyjdę.</span> Poszłam do najbliższej wioski, chaty tam były takie, znajomi zresztą.
    </section>
    <section>
        <time>5193</time>Wzięłam koszule, bo miał takie te wojskowe i bluzę, nie, tylko koszulę wzięłam. Powiedziałam mu, żeby on zrzucił to, bo spodnie to nasi często czy zdobywali, czy mieli. I jeszcze dzbanek mleka i kawał chleba. I mówiłam: <span style="font-style: italic;">To wszystko, co mogę zrobić. </span>Tam od nich mówili, że jeszcze tam słyszeli, że Niemcy gdzieś, no więc powiedziałam jemu, że gdzieś tam w tym kierunku, słyszeli tam coś, że tego. I tak go zostawiłam. Dałam mu ten chleb, to mleko. Człowiek umierający, wtedy człowiek nie myśli Niemiec – nie Niemiec, taki moment jest, że nie. I potem, jak ci Niemcy mnie tam urządzali właśnie w tym karcerze, to sobie przypomniałam ten fakt, psia kość, ja wtedy przecież temu Niemcowi pomogłam, może dzięki temu przeżył, się gdzieś tam doczłapał. A teraz właśnie oni, jak śmiesznie się plecie w życiu, prawda? Kiedy widzi się człowieka, a nie myśli się, że przecież walczyło się z nimi, tyle tych akcji było…
    </section>
    <section>
        <time>5265</time>No więc takie rozmaite właśnie historie. No i w tych Borowiczach byliśmy dość długo, tam była mniejsza śmiertelność. Mniejsza śmiertelność, (2; 00:40:00) natomiast psychiczne załamanie. Mieliśmy straszne kłopoty. W szpitalu musieliśmy dosłownie wiązać nawet naszych chorych, takie były jakieś ataki i tego, i lecieli i na druty i to i tamto… Nie wiem, czy te druty były pod napięciem. W każdym razie właśnie trudno, ja sama kiedyś taki moment miałam. Wlazłam na barak, drabina była taka postawiona, wlazłam po tej drabinie, usiadłam tak na wysokim tam dość szczeblu i myślę: Psia kość, żeby człowiek mógł chociaż wypłakać się coś… No nie można. A ja zawsze byłam taka dość silna. Zawsze do mnie potem pisali, ze dzięki mnie jakoś łatwiej było przeżyć. Dobrze. Ale tu czułam, że coś się dzieje, coś pęka. I podszedł jeden z kolegów, mniej znany, ale znaliśmy się i tak coś miłego powiedział, już nie pamiętam. I takie te szaro-siwe takie oczy…
    </section>
    <section>
        <time>5339</time>I ja wtedy się wreszcie rozbeczałam. Wystarczyło jakieś tam miłe słowo i wypłakałam się. Wypłakałam się, wypłakałam się i było mi jakoś lżej. I bardzo miło potem, jakoś tak kontaktowaliśmy się. Ciekawy człowiek, leśnik. Ja zawsze uważam, że na leśnictwo idą tylko tacy… jakiś paskud nie pójdzie na leśnictwo, prawda? Ani on zwierząt nie kocha, ani natury, to raczej tacy fajni ludzie idą. No i potem nas… Oni nawet proponowali, że kto zgodzi się przyjąć obywatelstwo radzieckie, to zwolnią. No i tam trochę, pojedyncze osoby, zdaję się, ale słyszałam, że tam potem w Wilnie znowu byli, bo to już do Wilna, do Polski nie, to już wtedy wracali do Wilna, że jednak tam nie bardzo szczęśliwie, że znowu w wiezieniu, czy tam coś, nie wiem. W każdym razie nie najszczęśliwsze to było, ale dla nas nie do pomyślenia. My do Polski i do Polski, twardo. I w końcu ogłaszają znowu, ogłaszają, że pojedziemy do Polski. Ale wie Pan, że już nikt nie wierzył wtedy?
    </section>
    <section>
        <time>5418</time>49 rok. Nikt już nie wierzył, od 44, aresztowana byłam grudzień 44. Jest 49 rok, ładują nas do wagonów, na prycze i rzeczywiście jedziemy w dobrym kierunku. Jeszcze w Brześciu było zatrzymanie, tam też taki łagier jest. I tam wywoływali nazwiska i już więcej nie widzieliśmy tych kolegów. I teraz nie wiem, co tam z nimi było. W każdym razie nieprzyjemne do było. Niecałe dwa tygodnie tam byliśmy. I potem już do Białej Podlaskiej. W Białej Podlaskiej już było to oficjalne przekazanie naszego transportu. Jeszcze przyszedł tam w tym Brześciu, patrzymy, przychodzi polski oficer. Więc my szczęśliwi, tutaj otaczamy czy staliśmy w szeregach, już nie wiem, a on mówi coś takiego: <span style="font-style: italic;">No tu to wam doobrze bę…! </span>Tak z rosyjska zupełnie… <span style="font-style: italic;">Kiełbasów było dużo</span> i… Takie okropne, pierwsze takie zetknięcie z tym, co się w Polsce już działo. Ale w Białej Podlaskiej, Boże, jakie smaczne rzeczy. Tam jakieś nieokreślone co nam dawali, to trudno nazwać zupą czy kaszą, a tutaj bardzo smaczne jedzonko, jakaś gęsta zupa, najedliśmy się fajnie. Moja mama wtedy wylądowała w Tucholi, z kuzynką, która dostała przydział w czasie repatriacji do Tucholi, jako polonistka w liceum.
    </section>
    <section>
        <time>5532</time>I mama przyjechała. No więc ja już wiedziałam. Ktoś powiedział, że tam w tej Białej Podlaskiej, gdzieś tam dalej, jest taki barak i tam są te z Ameryki przesłane, jak to się nazywało, UNRRA. I że tam są różne rzeczy, możemy sobie wybrać, co tam chcemy. Przyszliśmy do tego baraku i zaczyna się – jakieś peniuary, jakieś szlafroki eleganckie, jakieś pantofle na wysokich obcasach z takimi dziobami, kapelusze jakieś tego… Z początku taka wściekłość, a potem śmiech nas ogarnął. Ale ja tam znalazłam, tak sobie na boczku leżała, granatowa sukienka, patrzę, całkiem dobra sukienka, tutaj trochę na guziczki. I ta sukienka jeszcze mi na studiach potem służyła, tam właśnie z tego baraku. A my wszyscy poprzebieraliśmy się w te różne dziwne rzeczy, kapelusze, nie kapelusze i zrobiliśmy pochód przez miasto. Na nogach te straszne brezentowe takie buciska. I takie było zakończenie właśnie, już przekazanie go Polski potem…
    </section>
    <section>
        <time>5612</time>A potem się zaczyna inny etap… (3; 00:00:00) IM: Nie powiedziałam, że po tej ucieczce, tam po karcerze, jeszcze przydzielono mnie i Ankę do karnej brygady. To się nazywała karna brygada, ale to była praca nocą. Ponieważ nasi mężczyźni wychodzili do pracy w tych samych swoich jeszcze ubraniach, w których byli aresztowani, dopiero później nam coś tam trochę dali i potem wracali z pracy, nieraz padał deszcz, to było takie przemoczone wszystko. Tam troszkę podsuszali z nocy. I my w ciągu nocy musiałyśmy tam to pozaszywać, łatać tak, żeby oni mogli iść do pracy rano. No więc to była taka karna brygada, nieprzyjemna oczywiście bardzo, bo to wszystko takie cuchnące. Ale taką pociechą był taki pilnujący nas konwojent, taki autentyczny Sybirak, mieszkający tam na Syberii, który pięknie śpiewał rosyjskie piosenki, żeby nas trochę…, który o świcie biegł do kuchni, żeby nam coś ciepłego przynieść z tej kuchni.
    </section>
    <section>
        <time>5707</time>Tak że to była taka pociecha. Była to bardzo nieprzyjemna praca, ale już nie pamiętam, jak to długo trwało. Trwało jakiś czas. Biedni ci mężczyźni, musieli wkładać to samo w kółko. Właśnie o tym chciałam powiedzieć, o tej karnej brygadzie. I coś jeszcze. To, że pluskwy sypały się na głowę, to wiadomo, prawda? W tych barakach tak dużo było tego świństwa, że dosłownie na górnych pryczach to było straszne, z tego sufitu leciały, a na dole też nie lepiej, wszędzie ich było pełno. Mówiłam, że jechaliśmy, przewijało się słowo Borowicze, a my myśleliśmy, że Baranowicze i że wiozą nas tam. Jeszcze tak wyglądało, że będą nas wieźć do Wilna, chociaż my żądaliśmy dowiezienia do Polski, bo nasze rodziny są już w Polsce i że my chcemy też. No ale tam garstka, za to że przejęli obywatelstwo radzieckie, to byli zwolnieni z obozu. Zostawmy Gruzję na razie w spokoju. Chyba, że piosenkę Panu zaśpiewać po gruzińsku? <span style="font-weight: bold;">Proszę bardzo. Proszę, proszę. </span>
    </section>
    <section>
        <time>5796</time>[Śpiewa]. Dalej już nie pamiętam, świetnie. <span style="font-weight: bold;">Tej piosenki nauczyła się Pani w Kutaisi właśnie?</span> Tak, tak. Bo ja, wie Pan, mam bzika na punkcie języków, to zawsze każdy wyciągam, każdą sytuację. No a tyle musiałam nauczyć się, żeby tam w ambulatorium zapytać, co boli, a co trzeba. To tyle, niedużo. Dojechaliśmy do tych Borowicz. Tak, jak mówiłam Panu, że to był duży obóz jeńców niemieckich. My zostaliśmy już tam, bo to był w ogóle obóz wojenno plennych. Tak że my tam byliśmy już oficjalnie jako jeńcy wojenni. I były takie ziemianki do mieszkania i baraki, i ten szpitali. To opowiadałam o tej historii, jak przyszedł ten jakiś tam ważny oficer, że: <span style="font-style: italic;">Kak, haraszo?</span> Bo pierwszy raz dali tam jakieś koce, czy coś dla tych chorych. No i ten karcer, którego pilnowali Niemcy, ten karcer to nie tak strasznie długo był. Tam jeszcze na terenie tego niemieckiego, nieduża garstka tych oficerów takich ważnych…
    </section>
    <section>
        <time>5904</time>Dentysta był tam Niemiec… Kino jakieś było, sala kinowa… I my w tej sali kinowej zrobiliśmy taki wieczór. W ogóle w barakach też, był taki zwyczaj, że wieczorami, gdzieś tam przy tym kaganeczku, który tam tlił się, przypominało się wiersze, co kto pamiętał. Mieliśmy takiego… Aha! Jeszcze nie powiedziałam, bo jak teraz doszłam do tego Donajewskiego, to on znał „Trylogię” właściwie, nam się wydawało, że na pamięć, bo tak mówił tym językiem fajnie wszystko tego, całe, całe, całe rozdziały. Tak że w ogóle były całe wieczory właśnie poezji, prozy, co kto pamięta. I w jakiś tam wieczór postanowiliśmy, wieczór, nie wieczór, nie pamiętam, postanowiliśmy w tej sali kinowej, co tam była w części niemieckiej, zrobić taki wieczór, trochę piosenek, jakieś tam skecze, takie śmieszne. Ale jednocześnie, no oczywiście odśpiewaliśmy tam swoją modlitwę, co ja Panu wtedy zaśpiewałam „O, Panie, któryś jest na niebie” i potem różne osoby…
    </section>
    <section>
        <time>5991</time>I ja mówiłam taki wiersz, powiem Panu teraz, bo to płakali wszyscy wtedy. Jak to było, żeby nie nakręcić… „Tak mi tu wszędzie bez ciebie nieswojo, że mi częstokroć po nocach się śni ta droga w piasku, lipy z boku stoją, widzę sad, studnię i kwitnące bzy. Być może jednak żeś zapomniał o mnie, bo dość minęło, by zapomnieć, lat, ale ty, domu, nie wiesz, jak bezdomnie było bez ciebie, pusty cały świat. Bieg lato trąca, głupi zapomina to co pamięta się jedynie w snach. Już wiem, niedawno pisze mi Balbina, że nowym gontem pokryto ci dach. Teraz już sobie przypomnieć potrafię, jak ty wyglądasz, tak bezcennie mój – mmm, trudno mi mówić… – w liście znalazłam twoją fotografię: drzwi, domek z ławką, w piasku śpiący zbój, on pewnie ciągle jeszcze nocą szczeka i błyska złotem czuwających ócz. Tak dawno, dawno… Wciąż śni się z daleka cicho odkrywany w zamkniętych drzwiach klucz.
    </section>
    <section>
        <time>6074</time>Otworzyć, wrócić, tam gdzieś kroki moje schodzą się zewsząd i nie wiedzieć skąd.” Tam coś jeszcze o pokojach, obrazy, zegary, pokoje, tak… „Na ścianach każdy znany kąt, daleko rzucił nas los, ale wierzę, że jeszcze kiedyś wrócić da na Bóg. Bądź zdrów, mój domu…” Nie mogę mówić… i wszyscy ryczeli. Wszyscy te domy zostawili. I ostatnia linia jest: „Schylam się, całuję twój nabijany pod kołami próg.” Tak się kończy, piękne to… Tak że kilka takich tam właśnie występów było, co kto właśnie sobie przypominał, pamiętał. Trochę śpiewów było, taki właśnie wzruszający wieczór. To ten jeden najbardziej pamiętam, bo… nie bardzo już przypominam, jak to tam było. W każdym razie w Borowiczach już mniej ludzi umierało. Tak jak to w Kutaisi nazywali w ogóle „łagier śmierci” i tam bardzo dużo umierali, ten cmentarz się zapełniał, to w Borowiczach raczej było psychiczne załamanie.
    </section>
    <section>
        <time>6168</time>Jakoś to tak trwało i trwało, ciągle okłamywali, ciągle niby wieźli do domu, że nawet musieliśmy wiązać czasem chorych w szpitalu, bo jakieś takie napady, prawie że agresji, gdzieś tam uciekać chcieli, robić, łapał… a siła robiła się! Ach jeszcze jedno muszę powiedzieć. Tak tą pryczę w powietrzu ukręcił. Ale skąd…, jak teraz przypomniałam tego Juźka, to któregoś wieczoru ja nocowałam w szpitalu, bo pracowałam cały czas w szpitalu, nagle słyszymy jakiś ruchot tej wartowni, prahadnaja to się nazywało, (3; 00:10:00) i głosy, tak dużo głosów, że „Panie Inżynierze”, „Panie Profesorze”, panie tego… Okazuje się, że lwowskie AK, z Razania Lwowiakom, a u nich to wiadomo, to tytułowanie itd. wszystkich. Nawet nauczyciel w szkole podstawowej, to oczywiście „Panie Profesorze” itd. No i okazało się właśnie, że do nasz dowieźli. I my tu tacy biedni w tych prawie łachmankach, a oni z tego Razania przyjechali, przyzwoicie wszyscy ubrani, nawet w mundurach albo w częściowych mundurach, kurtkach takich skórzanych, jakiś innych…
    </section>
    <section>
        <time>6260</time>No i odmieniło się życie trochę! Jak to Lwowiacy, od razu zrobił się ruch, od razu jakieś zespoły takie tego, a to do śpiewu, a to jakieś tam teatrzyki i bardzo się ożywiło rzeczywiście życie. Ale jeszcze a propos takich załamań fizycznych, to taki moment, komuś przyszło do głowy z rodziny, bo czasem listy dochodziły, rzadko, ale czasem dochodziły, przysłać zdjęcie z Wigilii: choinka, stół nakryty, rodzina siedzi, talerze… My przecież przez pięć lat nie widzieliśmy talerza, tylko te swoje kociołki takie. I ta rodzina, i ten nastrój taki cudowny… Zaczęły się załamania powiększać. To niby miało być taką przyjemności, a okazało się, ze tutaj gdzieś ta granica wytrzymałości już prawie nadeszła. Ale to było w Borowiczach, tak że stamtąd już potem jechaliśmy do domu. Tak że już jesteśmy w Polsce, bo przeskoczyliśmy ten kawałek. I potem miałam jakieś materiały, gdzie o tych Borowiczach, gdzieś tam są w domu pewno, u Jurka, w każdym razie o Borowiczach, jakie tam grupy Polaków nacierpiały się przed nami.
    </section>
    <section>
        <time>6366</time>My później. „Polacy w Borowiczach”, gdzieś to mam, jak znajdziemy, to Panu damy. Ja już dowiedziałam się… Mama moja w trakcie repatriacji z kresów, przyjechała razem z kuzynką-polonistką, która otrzymała przydział do Tucholi, jako nauczycielka polskiego i tam mama razem z nią przyjechała. Tak że ja wiedziałam, że na Tucholę muszę celować teraz. A mam podobno chodziła codziennie na pociąg, który przyjeżdżał tak od strony Polski, dreptała codziennie, że może ja przyjadę. Jeszcze nic nie wiedząc, nie mając jeszcze wiadomości, ale już przedtem. I codziennie szła i śnieg, nie śnieg. I ona potem mi opowiadała: <span style="font-style: italic;">Wiesz, już nadchodzi wieczór. Przecież ja nie jestem wariatka! Nie pójdę dzisiaj. Przecież mogę sobie powiedzieć, że nie pójdę na tą stację.</span> Gudogaj właśnie. Nie, co ja mówię, w Tucholi jesteśmy! <span style="font-style: italic;">A jednak </span>– mówi - <span style="font-style: italic;">przychodził ten czas, jak jakiś mechanizm we mnie, ubieram się i człapię. </span>
    </section>
    <section>
        <time>6458</time>Tam była zaprzyjaźniona, bo prowadziła taką bibliotekę tam w Tucholi, zaprzyjaźniona była z taką rodziną Leszczyńskich, co on był sędzią, ona nauczycielką. Bardzo mamę lubili. Tak że to takie pocieszające. No i kuzynka była, i syn, czy kuzyn mój, który jest profesorem w Krakowie z kolei, Najmowicz (? 3; 00:14:30). Muszę jemu napisać o tych Gudogajach, o tej Matce Boskiej! Bo on był tam, ale wtedy nie było tych Karmelitów jeszcze, bo oni nie tak dawno pewno są. Nie było, tylko był jakiś polski ksiądz, który mówił, że jemu nie wolno mówić kazań po polsku, że on musi po białorusku wszystko robić. To tylko tyle, ale widział te groby, te nasze właśnie, dziadków i to, tak że tyle właśnie opowiadał. Ale to było już chyba z dwadzieścia lat temu, sądzę. Człowiek trochę gubi się w tych latach, ale myślę, że to mogło być tak. Tak że w Tucholi tej mama uczyła też w szkole. Mama dość dobrze znała języki, dobrze francuski, rosyjski.
    </section>
    <section>
        <time>6542</time>Wtedy było zapotrzebowanie na rosyjski, więc pewno mama ten. I potem mnie, bo mama jednak słabo i trudno dawała radę z tymi hałaśliwymi klasami. No wiec ja tam przez pól roku uczyłam w tej szkole trochę. Dali nam parę groszy śmieszne, otrzymaliśmy taką przepustkę, którą mam gdzieś ksero, może Pan zobaczyć. Po przejściu tej granicy, już od strony polskiej, żeby okazać jak najdalej idącą pomoc itd. i jakieś tam symboliczne… sumkę symboliczną dostaliśmy. Ale przyznali nam potem sanatorium w Dusznikach. I to cały chyba miesiąc. W fatalnych stanie przyjechaliśmy. Ja też. Wrzody na całym ciele, okropne, wszystko się ropiło. Jakieś zaburzenia akomodacji w oczach, myślałam, że już nigdy nie będę normalnie widzieć ani czytać. I wszystko się ropiło, począwszy od dziąseł, zębów itd. Potem zaraz w tej Tucholi miałam głupią operację wyrostka robaczkowego, no to cóż, appendix to przecież nic wielkiego.
    </section>
    <section>
        <time>6634</time>Dobrze, ale w tym czasie dostałam, bo ja chciałam wydostać się, po tym wszystkim mnie ciągnęło właśnie, żeby być w mieście, gdzie będzie uczelnia, gdzie będzie tego i chciałam z tej Tucholi jakoś wydobyć się, żeby jeszcze z tego życia coś mieć, o studiach myślałam. Właśnie wtedy przyszła wiadomość, jak byłam w szpitalu, że w Poznaniu mogę mieć, bo pracował, ono mieli chyba aptekę taką dużą w Tucholi i ten pan Jerzy pracował już w Akademii Medycznej w Poznaniu. I on załatwił mi u profesora Dobrowolskiego, w Collegium Minus na górze był taki zakład roślin leczniczych czy jakoś tak się to nazywało, nie wiem, ale że muszę… a ja leżę po tej operacji w szpitalu, ale wiadomość od profesora, że muszę zgłosić się tam do pierwszego. A to było w okolicach Wszystkich Świętych. Bo ma ten etat, powiedzieli, że jeżeli on nie zatrudni tam do jakiejś daty, to ten etat mu zabierają. No więc ja nic, tylko z tego łoża boleści po operacji muszę jechać przecież!
    </section>
    <section>
        <time>6729</time>Muszę jechać do tego Poznania. Lekarz mówi: Ja nie mogę Pani pozwolić. To już może Pani tylko na własną odpowiedzialność. Pojechałam do tego Poznania, dziwnie się czułam bardzo, tak kołysało mi się wszystko. No i weszłam tam do Collegium Minus po tych schodach, tam też przecież windy żadnej nie było. Po tych schodach człapię, człapię, na samej górze ten zakład. Dobrnęłam, otwieram drzwi i taki miły pan Jan był tam pracujący, jak to zawsze taki dobry duch. Mówię, że z profesorem umówiona jestem. Mi się wydawało, że ten korytarz taki dłuuugi, a tam gdzieś profesor ma gabinet na końcu, ale doszłam. Bardzo miło, bardzo miły profesor Dobrowolski, świetny, naprawdę, taki nadzwyczajny. Bardzo się ucieszył, powiedział tak, że będę miała oczywiście taryfę ulgową. Ja mówię, że ja bym chciała na te studia. On mówi: Pomaleńku, pomaleńku, niech Pani wyzdrowieje. Wszystko będzie dobrze. Przemiły zespół.
    </section>
    <section>
        <time>6807</time>Mój mąż tam już pracował jako asystent, jeszcze był na ostatnim roku studiów. (3; 00:20:00) I teraz muszę wrócić do mamy, bo mama przecież znowu niespokojna, telefonów nie było, że ja nie wracam. Ale najśmieszniej, że jedyną osobą, którą znałam w Poznaniu była taka profesor Swianiewicz, siostra tego profesora Swianiewicza, co był właściwie takim świadkiem Katynia, który potem napisał tą książkę. Ja z nim byłam cały czas potem w kontakcie w Londynie. Ją poznałam i myślę sobie, no gdzie teraz, wyszłam stamtąd, pójdę tam, pójdę tam do tego na Kościuszki, blisko bardzo od Collegium Minus, tutaj koło opery. Idę, świat mi się kołysze, jakaś pani podchodzi do mnie, mówi: <span style="font-style: italic;">Pani chyba słabo, może ja panią podprowadzę, może posiedzimy. </span>Posiedziałyśmy chwilkę przed operą tutaj na ławeczce, no i idziemy tam na Kościuszki. Ona mi powiedziała: <span style="font-style: italic;">Ja pani nie zostawię tak. Zobaczymy, czy będzie Pani tam dom.</span> No i jakoś tam prawie na czworakach… Dzwonimy.
    </section>
    <section>
        <time>6891</time>Nikt nie odpowiada, ale wysuwa się sąsiadka: <span style="font-style: italic;">Pani Profesor jest teraz w studium. </span>Bo ona wykładała w studium nauczycielskim. Siadłam na tych schodkach i do tej pani mówię: <span style="font-style: italic;">Co robimy? Ja muszę się z panią Marią zobaczyć, bo ja tu nie mam nikogo przecież w Poznaniu. </span>Ona mówi: <span style="font-style: italic;">To bierzemy taksówkę i jedziemy.</span> Taka kochana! Niech Pan sobie wyobrazi, nie opuściła mnie. No i jedziemy do tej, na Mylnej było to studium nauczycielskie, koło Rynku Jeżyckiego. Przyjechałyśmy do dyrekcji, wchodzimy: <span style="font-style: italic;">Z Panią Profesor Swianiewicz… – O, już skończyła zajęcia, pojechała do domu. </span>Boże! Co robić? Ta pani twarda była: <span style="font-style: italic;">Jedziemy do domu. </span>Znowu tam na Kościuszki. Pojechałyśmy, znowu taksówkę, czy ta taksówka czekała, nie pamiętam i znowu pojechałyśmy, a ja cały czas taka półprzytomna zupełnie,. Znowu po tych schodach, drugie piętro, stara kamienica, więc takie to… tyle, że te schody lepsze niż kamiennie, bo trochę takie jakby elastyczne.
    </section>
    <section>
        <time>6968</time>No i dobrnęłyśmy na to drugie piętro, jakoś ta pani nie odstępuje mnie, trzyma, podtrzymuje. Dzwonimy. Otwierają się drzwi i pani Maria stoi w drzwiach, więc ja oczywiście klapłam, zemdlałam od razu, no i jakiś czas u niej byłam, leżałam. Ale znowu ja niespokojna, bo mama tam zamęcza się, zadręcza się, co ze mną, bo ja prosto ze szpitala. Ja muszę jechać do Tucholi! A słaba. No i oni zrobili duży błąd, bo ten pan, który mi załatwiał tą pracę właśnie był tam też, przyszedł do pani Marii, no i jakoś ja mówię, bo ja tak byłam przekonująca w tym, że ja muszę jechać, że on mnie odprowadził na dworzec, wpakował do pociągu, a to było jeszcze gdzieś przed Wszystkimi Świętymi, więc może Pan sobie wyobrazić: kwiaty, wieńce, ludzi pełno w tym wagonie. Ale ja tak stanęłam w drzwiach, on jeszcze chyba mnie podprowadzał do tego przedziału, widocznie musiałam dziwnie wyglądać, bo on zaraz:
    </section>
    <section>
        <time>7033</time><span style="font-style: italic;">Zróbcie Pani miejsce! Zróbcie Pani miejsce!</span> No i tak dojechałam do Tucholi, jakiś wieniec jeszcze mi spadł na głowę, ale to przyjemnie, bo to śmieszne, nie? No i dojechałam, mama… a mama była, bo to był ten pociąg, mama, nie wiedząc, była na peronie. A szpital był bliziutko, więc idziemy do tego szpitala, bo ja czuję, że coś bardzo źle ze mną. Lekarz zły: <span style="font-style: italic;">Nie wolno Pani było jechać! Po co Pani jechała! Nie powinienem Pani przyjąć</span>, a widział co się ze mną dzieje. Oczywiście – ropne zapalenie otrzewnej. Klasycznie. I potem wszystkie operacje, których miałam multum, były zawsze ropne. Z tej Tucholi już przyjechałam do Poznania, już potem w tym zakładzie, cudowni ludzie, tak jak profesor, taki naprawdę świetny, tak samo ci tam, bo i mąż, i kolega męża, który tak mną jeszcze teraz trochę opiekuje się, tylko teraz ciężko też chorował – profesor Jan Kozłowski, tak się nazywa. Jak mnie się podobało, jak on zakończył to „Who is who” w tej księdze.
    </section>
    <section>
        <time>7120</time>Ja to tam coś troszeczkę pisałam, niedużo, natomiast on tam napisał. No to wymieniałam swoje prace, których mnóstwo… I takie było pytanie na końcu: co uważasz w swoim życiu za ważne, czy tam w pracy. A jemu tak: żona zginęła w katastrofie i syn, synowa i maleńka Kamilka i ojciec synowej. Cała czwórka zginęła w katastrofie samochodowej, a przedtem żona, ale to już minęło trochę lat od żony. Tak że to wszystko w takiej okropnej sytuacji. Tak że w tym zakładzie, ale wtedy jeszcze było wszystko dobrze, jak w zakładzie. Ile myśmy się z nim naśmiali, chyba z nikim w życiu tyle nie naśmiałam się, jak z tym właśnie Jasiem, chociaż ma już 86 lat. Wszyscy wiedzieli o moich perypetiach, że właśnie wróciłam po tym stypendium u Stalina, tak że miałam niby jako sekretarka, a potem okazało się, że oni mają wykłady, na których takie tablice z roślinami rozmaitymi itd. No więc ja patrzę, mówię: <span style="font-style: italic;">ja bym mogła spróbować właśnie to malować, rysować</span>.
    </section>
    <section>
        <time>7209</time>I potem tak malowałam te tablice do wykładów, jakie to było fajne, naprawdę to było takie ładne. Tak że pracowałam tam i oczywiście musiałam przecież zrealizować pójście na studia. Jakiś egzamin tam był wstępny, coś tam pisałam, jakoś mnie poniosło wtedy, pisałam dość dużo. Zostałam przyjęta. Zawsze marzyłam o medycynie. Ponieważ wykluczone, medycyna tak pożera czas, prawda? Wymaga tyle czasu i ćwiczenia, i różne te – nie ma mowy. Następna rzecz – historia sztuki. I tą historię sztuki skończyłam, robiłam cały czas. I tak już pod koniec studiów, profesor zakładu mówi: <span style="font-style: italic;">Pani powinna zostać w zakładzie. Zna Pani kilka języków i to dla nas będzie…, i dla Pani kariera naukowa otwarta wtedy</span> – profesor Chmarzyński. Ale odezwał się dyrektor Muzeum Narodowego – profesor Kępiński Zdzisław. To taki brzydki, nieduży, ale taka ta inteligencja w oczach! I mówi: <span style="font-style: italic;">Proszę Pani, w Muzeum otworzymy galerię sztuki współczesnej. </span>
    </section>
    <section>
        <time>7304</time><span style="font-style: italic;">W Polsce nie ma polskiej sztuki współczesnej nigdzie pokazanej. Robimy galerię, świat będzie należał do nas. Pani zna języki, będziemy wyjeżdżać, będą do nas przyjeżdżać wspaniali ludzie z całego świata ze świata sztuki. </span>No i tak było. To mnie oczywiście podziałało na wyobraźnię. Co tam będę siedzieć w książkach w zakładzie, prawda? A tu będzie ciekawe życie. I było, i było. I potem nigdzie, przez cały czas do emerytury zostałam tam, byłam tym kustoszem właśnie malarstwa polskiego. Na początku była i rzeźba, i malarstwo razem w moim tym dziale, ale potem, ponieważ to trochę za dużo, więc koleżanka, z którą pracowałyśmy wzięła rzeźbę, a ja dostałam malarstwo, znaczy XX wiek, właściwie po I wojnie światowej, ale to trudno tak rozgraniczyć. Ale współczesne i XX-lecie. I cały parter to było moje królestwo, te wszystkie sale na parterze, bo wcześniejsze to było na piętrze.
    </section>
    <section>
        <time>7381</time>Znaczy polskie malarstwo XIX wiek to prowadziła Agnieszka Spychalska, która teraz zmarła właśnie, tak nas to zaskoczyło. Spychalska-Ławniczak, była wicedyrektorem przez wiele lat tego muzeum. No i rzeczywiście. Kępiński tak jakoś umiał to ustawić wszystko interesująco, no taki jakiś… zacięcie, tak ciekawie zawsze mówił (3; 00:30:00) i przyjeżdżali ludzie, a ponieważ w Polsce nie było galerii ani muzeum sztuki współczesnej, więc wszystko przyjeżdżało do nas. A ponieważ ja byłam tym nadwornym poliglotą, wiec miałam okazję z tymi ludźmi i jeździć, albo przyjmować tam, a u nas jak przyjmuje się tych, to zawsze w pałacach. To w Nieborowie, to w Łańcucie, tam robiliśmy obiady, przyjęcia, w Wilanowie tam jakiś bankiet. I ja zawsze towarzyszyłam tym gościom. Czasem to były duże zjazdy, np. zjazd wszystkich dyrektorów muzeów z całego świata, łącznie z Rolimerem tego wielkiego muzeum w Nowym Jorku, Metropolitan.
    </section>
    <section>
        <time>7466</time>Tak że było życie ciekawe. A najciekawsze zaczęło się, jak przyjechał z Anglii Piotr Potworowski, nasz malarz. On urodził się w samym końcu XIX wieku, 1898. Potem należał do grupy Kapistów, tego Komitetu Paryskiego. W Krakowskiej Akademii zorganizowali właśnie ten Komitet Paryski, żeby pojechać tam, sobie dokształcać się. I pojechali. Dość duża grupa i ten Piotr Potworowski. Pierwsza jego wystawa, jak przyjechał, była u nas w muzeum. No i w ogóle zaczęło się moje zupełnie… droga mego życia z tym Potworowskim. Tam już go poznałam, robiliśmy tą pierwszą jego wystawę, ach, szaleństwo, zachwyty, w ogóle! Bo on w pewnym sensie sięgał abstrakcji, ale tak sugestywnie przedstawiał czy krajobrazy, w każdym kraju, w każdym inaczej – inna zieleń, inne to… piękne to było. I ponieważ robiliśmy jemu dalsze wystawy i w Paryżu, La Cloche itd., no więc ja stale z tym Potworowskim właśnie miałam do czynienia.
    </section>
    <section>
        <time>7557</time>On przywiózł takich sześć tomów, to są takie w Londynie, nie wiem, czy w bankach, czy w jakichś takich urzędach, takie do… do czego one mogą być, do jakichś tam, no takie urzędowe, dość cienkie te strony i on to zapełnione miał, bo w Anglii był osiemnaście lat, on zjawił się do nas po osiemnastu latach spędzenia czasu za granicą. Bo on po Paryżu wrócił do Polski, a potem wojna wybuchła i on różnymi drogami, już nie będę, bo za daleko, bo, jak Potworowski, to ja mogę zginąć. Więc był w tej Anglii. Był profesorem w takiej słynnej Akademii, w Bath Akademii, koło Bristolu jest Bath takie uzdrowisko właściwie. To była Akademia Bath, ale ponieważ w czasie wojny została zbombardowana, więc właściciel takiego zamku, właściwie nie pałac, a zamek to jest, <span style="font-style: italic;">castle</span>, i postanowił dać połowę tej części sal na użytek właśnie akademii sztuki. Tak że tam ten mój Potworowski też nauczał i tam właśnie ten, muszę skracać się, bo…
    </section>
    <section>
        <time>7649</time>W każdym razie tam skupionych zostało grono bardzo ciekawych angielskich malarzy. Nie tylko malarzy, bo np. Armitage to rzeźbiarz znany i bardzo zaprzyjaźniony z Potworowskim. A Potworowski, ponieważ po pobytach… ogromna wrażliwość kolorystyczna, po tym paryskim okresie itd. Nie był tam tak jakoś w ogonie, tylko rzeczywiście miał do zaofiarowania dużo, a Anglicy z kolei inne podejście, takie bardziej intelektualne, no i to w sumie tak jakoś właśnie ciekawie. Czyli on przywiózł to wtedy do Polski, jak ja mówię, że przyjechał, chyba sześćdziesiąt swoich obrazów malowanych w Anglii. To była ta pierwsza wystawa, wywołująca cudowny zachwyt, nadzwyczajny. Tak że pełno itd. i spotkania, i w różnych potem tam. I na razie jemu dyrektor ofiarował mieszkanie w muzeum, w półsuterenie, dwa pokoje. To jest straszne… To jest straszne, jak chcę opowiadać, a już nie mogę tak dużo, więc króciutko.
    </section>
    <section>
        <time>7732</time>Żona, Magdalena, Maga tak zwana, Mańkowska z domu, oni tu mieli jeden pałac koło Szamotuł, Rudki. Potem dalej mieli jeszcze w Grębaninie, tak… i w Słupi, czy coś takiego, kilka majątków. I on się ożenił wtedy w Paryżu z tą Magą i zamieszkali w Polsce na razie, do wojny. I dopiero wojna, to wszystko, przez Szwecję… kiedyś, jak zechcemy, to poopowiadamy… do Anglii, trafił do Anglii, na razie tam, gdzie wojsko było nasze w Abbeville, potem w Edynburgu, ale powiedzieli, że on już taki trochę za starszy i on wystarał się o stypendium do Londynu. I właśnie tam sobie pracował i potem wylądował w tej pięknej w Corsham, w tej akademii Bath. Ta nazwa pozostała. Ja poznałam tego lorda Mathewana (? 3; 00:36:25), właściciela, nawet byłam u niego. Tak że bardzo ciekawe to wszystko było, naprawdę. I ja pierwsze stypendium właśnie miałam tutaj. W międzyczasie Potworowski bardzo starał się, żebym ja mogła pojechać i poznać te rozmaite kraje.
    </section>
    <section>
        <time>7820</time>Szczególnie siedzieliśmy kiedyś z nim w Sopocie, on miał potem mieszkanie, i przeglądaliśmy te grube tomiska akwarel, notatek różnych… to było cudowne, z jego komentarzami. A to Toskania, a to Hiszpania, Aragona… Myślę sobie, przecież ja muszę poznać te kraje i muszę jego śladami pojechać. Ale w międzyczasie robiliśmy jeszcze jemu takie dwie wystawy duże, ciężko zachorował i zmarł, w 62 roku. Ale jeszcze na ostatniej jego wystawie, na otwarciu był ambasador angielski i dyrektor Instytutu Brytyjskiego, tego British Council, co jest na Alejach Jerozolimskich. No i właśnie tak rozmawialiśmy. Potworowski mówi, że: <span style="font-style: italic;">Pani musi koniecznie pojechać do Cognal. – Ależ oczywiście!</span> Dostałam po jego śmierci, w sześćdziesiątym… Boże, jakie to lata, Panie… Panie Grzegorzu, tak? Boże, gdzie to jest? Średniowiecze. Dla Pana to już w ogóle nie wiem co. W 64 roku dostałam pierwsze, a jeszcze w 6o dostałam stypendium od Szwecji, bo ponieważ przyjeżdżali tacy… była delegacja kulturalna i przyjechali z instytutu i z tego wielkiego muzeum, takich czterech bardzo fajnych Szwedów.
    </section>
    <section>
        <time>7915</time>Jakoś tak, ponieważ ja im towarzyszyłam, jeździłam tam z nimi, no to jak to oni pod koniec:<span style="font-style: italic;"> Koniecznie Pani musi przyjechać. </span>Tak się mówi zawsze, prawda? Nie zwracałam uwagi, „przyjechać do Szwecji”. A tymczasem miesiąc potem, po tym spotkaniu, przychodzi list, że: „Musi Pani tylko wyrazić zgodę, jest dla Pani stypendium Królewskiego Instytutu. Czy może być na czerwiec?” Ja tu zaskoczona: „No oczywiście!” Czemu nie? no i byłam w Szwecji ponad miesiąc. Bardzo pięknie, ale to już nie będę opowiadać. Ucieszyłam się, że mogę po angielsku mówić cały czas. Jakoś szwedzki mnie nie pociągał, wyjątkowo. No i jestem w Anglii. W Anglii jesteśmy i te moje wyjazdy… ja już idę teraz śladami Potworowskiego. Znalazłam tą jego pierwszą żonę, Magdalenę Mańkowską, która już w Anglii, przez Szwecję też tam przejechała. On swoim życiem żył, pogrążony w tej swojej sztuce, malarstwie, tak że właściwie, prawdę mówiąc, żoną się nie zajmował.
    </section>
    <section>
        <time>7993</time>Ona zajęła się krawiectwem trochę, szyła eleganckie stroje, takie jakieś tam wieczorowe tym Angielkom, a one były dumne, że pani hrabina szyje im stroje. No więc zaprzyjaźniłam się z tą Magą bardzo, bardzo, taka klasa właśnie. (3; 00:40:00) No a on w międzyczasie, będąc tam profesorem w tej uczelni, poznał jedną ze studentek, taką Doreen Hilton. No i ta Doreen Hilton została taką jego muzą. I on ją przywiózł do Polski, jak przyjechał w 58 roku, właśnie z nią przyjechał. Ona wpatrzona w niego, a pani Maga tam swoim życiem żyła. Miała syna, który był u mnie tutaj, mieszka w Londynie i córkę, która niestety zmarła. I mieszkali w tym Grębaninie, już nie będę tak wszystkiego opowiadać. Tak że on tak trochę odizolował się od rodziny. Owszem, z córką miał kontakt. Ona też takie zdolności artystyczne, z nią się widywał. Ale niestety synem nie miał kontaktu, syn z resztą czuł się rozżalony, że on tak ich właściwie odsunął.
    </section>
    <section>
        <time>8085</time>Rozmawialiśmy nieraz o tym z tym Janem. On zawsze od dziecka nazywał się Guga i pozostał nam Guga, teraz 80 lat. W tej akademii jeździł dużo. Bardzo lubił Włochy, lubił Hiszpanię i tam jeździł stale, i malował piękne obrazy. Poznań miał bardzo ładną kolekcję. Cóż tu jeszcze dopowiedzieć? Że ja jeździłam tam, przynajmniej co dwa lata, czasem częściej. A przeważnie to były angielskie właśnie moje te wyjazdy, organizowało British Council. Świetnie zresztą wszystko organizowane. Już na początku trzeba było napisać program, co mnie interesuje, no więc ja znając nasze układy troszkę na wyrost pisałam. Gdzie tam, wszystko zaakceptowali Anglicy, potem zeza prawie dostawałam, żeby wszystko to… Jeszcze wypłynęły nowe przecież sprawy tam na miejscu… Świetnie zorganizowane wszystko. Ja mówię, że muszą być w takim mieście, w takim mieście, w Edynburgu, potem… No wiec ten cały objazd był przygotowany.
    </section>
    <section>
        <time>8166</time>O której godzinie pociąg? Wszystko. Tam spotyka mnie już ktoś z British Council. Albo do hotelu, albo to zależy, czy zawożą, czy… Jakie spotkania przewidziane? Co ja chciałam, np. w Edynburgu z dyrektorem tej wielkiej szkockiej galerii. Ja go poznałam już w Polsce, bo myśmy ich przyjmowali przecież. No więc takie cuda działy się. Objazd robiłam taki wielki… Do Oxfordu, do Cambridge to się wyskakiwało po prostu z Londynu, a potem już tą całą trasą: Birmingham , Liverpool i Lies… i Manchester paskudne takie szare, ciężkie. I po Manchester Edynburg – cudowny! Piękny! Ja słyszałam dużo. I dzwonię do Londynu raz w weekend: <span style="font-style: italic;">Pozwólcie mi te dwa dni wcześniej do Edynburga, nie siedzieć w tym Manchester takim ponurym. No nie. Your Professional program…</span> Nie. Tam czekają w poniedziałek, powiedzmy, i tak trzeba. I cudownie właśnie w tej Szkocji, bardzo pięknie, zakochałam się w Edynburgu.
    </section>
    <section>
        <time>8241</time>Do Glasgow wyskoczyłam, to nie, ale tych ludzi cudownych właśnie, rozmaitych… (4; 00:00:00) Mówiłam Panu o tych moich dość częstych wyjazdach. Przeważnie były to wyjazdy jako stypendia albo jako granty, jak oni nazywali te British Council, tego Instytutu Brytyjskiego, co jest tam przy Alejach Jerozolimskich. No i tak sobie myślałam, co by to było, ja cały czas miałam kontakt z żyjącymi malarzami i artystami angielskimi, którzy w tej uczelni, w tej Akademii Sztuki Bath Academy of Art razem z Potworowskim byli wykładowcami. No i co by to było, gdybym nie znała angielskiego? Ja sobie nie wyobrażam. Przez tłumacza? Co można? Tak że bardzo szczęśliwie. Dużo spotkań miałam, jeździłam. Byłam właśnie tam w tej akademii i gościem tego lorda Mathewana. Potem pojechałam do Kornwalii, prześlicznej Kornwalii. Bo za pierwszym razem to robiłam ten wielki objazd/l i Liverpool, i Manchester, i Edynburg, i Glasgow, i potem jednym rzutem do Cardiff. Jakie to było męczące!
    </section>
    <section>
        <time>8330</time>Jakaś drużyna piłkarska jechała, a rzucało nas wtedy. Przez całą wyspę. I na dole Cardiff. Przyjechaliśmy, ja taka zmęczona jakaś, pamiętam, po tej jeździe takiej dzikiej. Ten pociąg jakiś super express, rzucało to. No i ten spotykający mnie w Cardiff, tam z Britisch Council właśnie, powiada: <span style="font-style: italic;">Ale ma Pani świetny hotel, odpocznie Pani. </span>O drugiej mamy już spotkanie z dyrektorem muzeum. Idziemy tam do tego hotelu, ja taka zmęczona, głowa mi… a jakbym z przyjemnością… a tymczasem nagle słyszę taki hałas! Okazuje się, że bardzo bliziutko stacji kolejowej, na takim skrzyżowaniu taki plac, tu samochody, tu tego, hałas, szum taki, taki <span style="font-style: italic;">traffic</span>, że coś okropnego. Najpierw położyłam się, zakryłam głowę, myślę chociaż trochę oprzytomnieć. Dzwonię do recepcji, mówię: <span style="font-style: italic;">Ja bardzo proszę, znajdźcie mi jakiś</span> – a tutaj z palmą była taki apartament – <span style="font-style: italic;">ja nie chcę żadnego… znajdźcie mały pokoik, byle była cisza, a nie te wszystkie hałasy z ulicy.</span> Rzeczywiście, ale mówią: <span style="font-style: italic;">Tam mogą być zapachy z kuchni. </span>Było mi wszystko jedno.
    </section>
    <section>
        <time>8415</time>Przeszłam na jakiś czas tam. Zwiedzałam to muzeum w Cardiff. Bardzo przyjemny, taki interesujący był ten Anglik, właściwie wicedyrektor, zajmujący się sztuką, bo tam było parę kierunków. I oprowadzał mnie po muzeum, a ja z tą bolącą głową nie bardzo rozumiałam co on… I pamiętam, stanęliśmy pod takim obrazem flamenca pod szkłem. Nagle patrzę, myślę sobie, wariatko, sobie zobacz, kto ciebie oprowadza! Tak przystojny! Tak interesujący pan. A ja tu w ogóle nie widzę, ani jego, ani nic. No więc troszkę się ożywiłam. Potem zdobył mi lekarstwa na głowę. Zaprosili mnie, z żoną, Cardiff jest tak te wysokie brzegi tam są, jak ta zatoka. No i na wysokim takim brzegu miedzy innymi ten ich dom. Powiedział, że przyjedzie po mnie. A jeszcze tak, że przyjedzie powiedzmy o piątej, czy tam o szóstej, nie wiem, już troszeczkę zaczynał być zachód słońca, wydaje mi się może tylko… Jechaliśmy, jeszcze złapaliśmy parę zamków takich jeszcze w Walii.
    </section>
    <section>
        <time>8507</time>Przyjechaliśmy, bardzo ciekawie było. Obok była pracownia rzeźbiarza, wiec miło spędziłam ten wieczór. I to Cardiff zapamiętałam. A on się nazywał i na imię miał Rollo, er, o, double el, dwa el, o. Rollo, Rollo Charles. Ale bardzo sympatycznie. I żona, i tego. Cardiff następnego dnia też zwiedzaliśmy. W ten sposób mój pobyt w Walii… Ja oczywiście chciałam usłyszeć, jak brzmi język walijski i tam taki asystent w kancelarii był, widzę z książkami, ja mówię: <span style="font-style: italic;">Niech Pan przeczyta. – To kawałek poezji. – Bardzo dobrze.</span> I wsłuchałam się tam w ten taki twardy język, taki celtycki, tak. To było Cardiff. Potem jeszcze była z powrotem w Corsham, to właśnie tam, gdzie ta Akademia Sztuki, gdzie Potworowski wykładał i ci Anglicy właśnie tacy ważniejsi, tam był William Scott, Kenneth Armitage, czy Brian Lynch czy inny. Tacy ciekawi ludzie wszystko, naprawdę było ciekawie z nimi rozmawiać i oglądać ich prace.
    </section>
    <section>
        <time>8599</time>A Potworowski… trochę za bardzo tam potem tak towarzystwo wciągnęło z tymi kolegami i w swoich wspomnieniach i notatkach notuje, że „stanowczo za dużo życia towarzyskiego, że muszę skoncentrować się na samej pracy”. I sobie założył, że te i te godziny tylko maluje. Kupił domek, Pickwick się nazywała ta uliczka, bo tam był pisany właśnie „Klub Pickwicka”. Taki wąski, taki stary domek. I ja jechałam z Londynu, Eddy Leese (? 4; 00:06:37), taki właśnie też profesor z Burton, on był prezesem Międzynarodowego Stowarzyszenia Artystów. Z nim jedziemy, bo on kupił ten domek po Potworowskim czy od Potworowskiego jeszcze. Przyjechaliśmy, mówi: <span style="font-style: italic;">Daję do dyspozycji, może Pani sobie tutaj pomieszkać. </span>Czy jak tam chce. Ale miałam również list od takiego sir Darwina, który napisał do lorda Mathewana, że niech się nie dziwi, że ja trochę, jak z nieba spadam, ale tam były jakieś z komunikacją czy coś, były jakieś kłopoty z kontaktem, a tym miejscem. Mówię, że ja właśnie z nim się zobaczę.
    </section>
    <section>
        <time>8692</time>I teraz ten Leese mówi tak: <span style="font-style: italic;">No, teraz może Pani wybierać. Czy wybierze Pani tego swojego lorda, czy tutaj mieszkanie, gdzie mieszkał Potworowski? </span>Serce moje oczywiście przy Potworowskim zostało. Następnego dnia byłam u tego lorda Mathewana. Tam mnie oprowadzał, nawet proponował, żeby dłużej zostać trochę, ale już miałam inne plany. Kornwalia mnie czekała, cudowna Kornwalia. Wszystko inne wobec Kornwalii zbladło. Tak że przepiękny kraj to jest. Lands End, właściwie koniec mieli tam, najbardziej wysunięte na zachód. Potworowski miał tam domek. I tam sobie zawsze wyjeżdżał na wakacje. I kiedy tylko mógł, tam malował. Kornwalia to jest kraj, gdzie zawsze artyści przyjeżdżają, fascynujący. A ciekawe, że np. środek tego jest taki jakiś suchy, zimny, prawie bez roślinności, jakieś tam stare kopalnie, gdzie możesz rzucić kamień i słyszysz, jak tam gdzieś daleeeko leci, leci, leci.
    </section>
    <section>
        <time>8776</time>Otwarte morze, fale biją o skały, to już samo to ma taki właśnie… Ale troszeczkę dalej, właśnie gdzie Potworowski miał swój domek, zielono, ślicznie, ta typowa zieleń angielska, którą on malował, właśnie takiej zielonej części, tak że zupełne kontrasty. A troszkę na północy tej, znowu są takie wioski rybackie, m.in. Saint Ives, taka znana miejscowość, gdzie skupiała artystów, taka wioska rybacka właściwie, ale tak śliczna! Jak w taki słoneczny dzień byłam, to jakbym na Śródziemnym Morzu się znalazła, takie wrażenie piękne. Kornwalia jest fascynująca. Ja miałam kontakt właśnie z jednym z tych malarzy – Bryan Wynter, który też był z tej samej uczelni, który mieszkał stale w Kornwalii. A ja już byłam taka wyeksploatowana wtedy czułam się (4; 00:10:00) i już sama nie wiedziałam, jechać nie jechać do tej Kornwalii. Ciągnęło mnie, ale myślę, nie wiadomo, jaki ten cały Bryan Wynter jest, czy tam jego żona, może niecie…
    </section>
    <section>
        <time>8859</time>Myślę, zdam się na telefon, po głosie i poczuję, czy mam jechać, czy nie, po prostu poczuję. I rzeczywiście, rozmawiałam, powiedział, że będzie czekał w Penzance, to ostatnia stacja kolejowa, już dalej nie ma. Jeszcze w pociągu taka zmęczona… Wysiadają niektórzy ludzie, ten jakiś taki mały, nieciekawy, niee… Rozglądam się, patrzę, tam oparty o płot stoi tak sportowo w takich dżinsach. No to może być ten albo żaden. I okazało się ślicznie mieszkają, bo tam architektura taka kamienna, bo musi opierać się tym silnym wiatrom i uderzeniom wody, jak jest bardzo wysoka fala. Tam zamieszkałam. Monika, jego żona przemiła, dwóch chłopców, synów. I tam mieszkałam chyba z tydzień w tej Kornwalii. On mnie obwoził po Kornwalii, jakie to było urocze! Tak że poznałam Kornwalię, stare celtyckie krzyże, jakieś rozmaite cudeńka.
    </section>
    <section>
        <time>8939</time>Potem nieżyjących odwiedziliśmy, pracownię nieżyjącego artysty – Peter Lanyon, bardzo ciekawy, właściwie najbliższy Potworowskiemu w rozumieniu, odbieraniu pejzażu. Zwiedzaliśmy tą Kornwalię, ciekawych artystów jeszcze tam poznałam. Kornwalia tak zapadła głęboko. Ale potem, nie pamiętam, miałam przyjechać, to był, strach powiedzieć, 68 rok, ta Kornwalia moja pierwsza. Czy nie kłamię? Nie, dobrze. W 68 było również to spotkanie z królową, co mówiłam, też 68…<span style="font-weight: bold;"> O spotkaniu z królową nie było mowy.</span> Była. To powiem zaraz. I potem otrzymuję z British Council otrzymałam wiadomość, ze Bryan Wynter nie żyje. A tak ciekawy człowiek! Jak się jechało z nim samochodem, mówiło się, rozmawiało się, a potem się milczało, ale człowiek nic nie czuje, że milczy, prawda? Są ludzie… a potem zaczynasz mówić, jak gdyby nigdy nic, jakby kontynuujemy dalej. Bardzo taki jakiś właśnie umysł…
    </section>
    <section>
        <time>9021</time>Taki trochę zen może gdzieś tam… Był w takim klasztorze przez jakiś czas. Bardzo ciekawy człowiek. I dowiaduję się nagle, że on nie żyje. No więc tak to przeżyłam, naprawdę. Okropnie. No trudno. Dostałam taką książeczkę, są wiersze o nim. I taki list, co tutaj nawet mam, taki list pisany przez Graham Winst (? 4; 00:13:27), też z tego środowiska artystów, który pisze właśnie, jak cieszyli się, że ich odwiedziłam, bo byłam w Londynie u nich też. I posłałam jemu kopię listu Wyntera, dopiero pisał do mnie, bo korespondowaliśmy i mówi tak: <span style="font-style: italic;">Jego urok nawet… his charm nawet w tym liście odczuwa się.</span> To było piękne. A oni mnie… Aha, bo to się wiązało i z królową… Byłam, bo jest British Council i Arts Council. Arts Council zajmuje się właśnie na terenie, natomiast British Council jkaby ekspansją sztuki angielskiej jakby na zewnątrz. Tak że robiłam potem te wystawy angielskie, angielskich malarzy. I wtedy, jeszcze po tej Kornwalii…
    </section>
    <section>
        <time>9126</time>Aha, bo miałam dojść do Królowej. I właśnie w Arts Council dyrektorem był taki… (? 4; 00:14:50), a jeszcze przedtem byłam gościem, wieczorem, do był sir Robert Darwin. I ten sir właśnie był w Polsce, na jednym z tych takich zjazdów, chociaż ja go chyba znałam. No i tak mnie serdecznie z żoną zaprosili tam do swego takiego pięknego domu w Londynie. A wtedy gościem był również włoski, architekt chyba, Gio Ponti. Tak że tak bardzo było ciekawie. Wzięłam taksówkę, bardzo niebezpiecznie w Londynie brać taksówki, bo przy tym wielkim ruchu tam jakoś zawsze, poza tym oni są leniwi, mają gęsto przystanki autobusowe itd. i potem ta taksówka musi tam czekać to tu, to tam. To niezbyt dobry pomysł. I ona dawał takie listy polecające. Napisał do tego lorda Mathewana, właściciela zamku, gdzie Akademia, jeszcze tak pisze: <span style="font-style: italic;">There is over very charming lady, Irena Moderska, która zajmuje się Potworowskim. </span>
    </section>
    <section>
        <time>9214</time>I że może się zjawić u tego lorda Mathewana, wtedy zapowiedział. I drugi list poszedł do Barbary Hefford, to ta numer 1 rzeźbiarka angielska, brytyjska. Też taki i to dał. Trochę śmieszne takie rzeczy. I byłam gościem tego i on potem mnie, czy ten dyrektor Arts Council, rozmawiamy i on mówi, zrobiłam na nim wrażenie, że byłam gościem tego Darwina… takie sery przekładane lodami, prawda? Czy lord deserami… I mówi ten dyrektor właśnie Arts Council, że: <span style="font-style: italic;">Mamy taką propozycję, możemy zaprosić Panią, ponieważ królowa będzie obejmowała protektorat nad nowo otwartą olbrzymią galerią – Hayworth Gallery.</span> Czy mogłabym. A ja coś miałam wtedy… czy ja wtedy właśnie jemu powiedziałam, że ja jestem zaproszona do… Jakoś to zbiegało. No nie. <span style="font-style: italic;">– Dobrze, oczywiście. </span>Otrzymałam takie zaproszenie, Registry the Queen (? 4; 00:17:35) itd. itd. Potem jeszcze przyszedł taki Order of Prossidings – taki cały program, jak to tam ma być.
    </section>
    <section>
        <time>9307</time>Dobrze. I to miało być tak: o godzinie trzeciej, więc żadne tam stroje nie obowiązywały i my już mieliśmy za pięć trzecia siedzieć na swoich miejscach w tej sali, która przeznaczona już była, gdzie przyjdzie, a królowa o trzeciej przyjeżdża czy trzy minuty po trzeciej zjawi się. Wzięłam taksówkę, myślę najprościej. Jezus Maria, to nowa galeria, on nie wiedział gdzie, radio nas prowadzi. Ja mówię: <span style="font-style: italic;">Błagam, tylko niech Pan nie podjeżdża pod schody, bo to już czas, że królowa zaraz może z Filipem przyjechać. Dalej proszę trochę. </span>Gdzie tam, podjechał prawie pod schody. Ale ten profesor zobaczył, że ja wysiadam, prędko kogoś przysłał, mnie już tam zabrali i posadzili na tej sali i zaraz potem podjechała królowa. Pierwsza część była sobie taka, bo to nieduża, osiemdziesiąt osób, jak na dziewięciomilionowy… Bo oni tak trzy etapy tych otwarć takich, wernisaży, trzy etapy. Najpierw to było to z królową i tylko ona obejrzała, potem na zaproszenia, a potem właściwie dla wszystkich.
    </section>
    <section>
        <time>9388</time>No i najpierw to tak wszystko na sztywno, jak zwykle ten taki płaszczyk i sukienkę w jednym kolorze, na głowie taki kapelusik też. Wszystko odśpiewaliśmy tam, przemówił ktoś, ona tam tego i to tak sztywno sobie odbywało się. Ja myślę, no to takie będzie. Ona potem poszła z tym profesorem moim zwiedzać, to co tam było przygotowane, ale jak ona poszła na górę, to my musieliśmy być na dole, a jak na dole, to my musieliśmy być na górze. No wszystko jedno, są to ich te takie etykiety. Potem taki jakiś ruch mały, a przez podwórze, czy jak to nazwać, placyk, po drugiej stronie, jest taka sala bankietowa. I w tej sali bankietowej jesteśmy przyjęci, tak trochę na zasadzie takiej luźnej, (4; 00:20:00) że można usiąść, a można tylko sobie wziąć coś i chodzić. I królowa tak chodzi od grupki do grupki i sobie rozmawia, to z tym, to.. . I ten profesor mój, więc podeszli tutaj, ja stałam chyba z Żarneckim wtedy, ten profesor, co mieszka w Londynie, od średniowiecza.
    </section>
    <section>
        <time>9468</time>Ten profesor ją prowadził i mówi, że pani przyjechała z Polski, reprezentuje Muzeum Narodowe, a ona mówi: <span style="font-style: italic;">Warsaw? – Nie, Poznań. </span>Ale Her Majesty chyba nie wie przecież co to… Mówi: <span style="font-style: italic;">Jak to? Wiem, że były wypadki poznańskie </span>– jakoś tak powiedziała – <span style="font-style: italic;">56 rok, Poznań, 56 rok.</span> I w ogóle ile tam, pięć minut ta rozmowa, przecież nie więcej i wtedy taka kobietka, nic z tej sztywności, taka właśnie tej sztywności nic nie było. Taka właśnie sobie zupełnie… Wymagająca nawet tak jakby opieki takiej. No więc takie było spotkanie z królową, ale sympatyczne i że właśnie w tej sali bankietowej! To było fajne. No więc to by było to, tak że bardzo ciekawe to życie, znaczy moje wszystkie kolejne przyjazdy. Przede wszystkim inwentaryzowałam wszystko. Poznałam panią Magdalenę, tą pierwszą żonę Piotra Potworowskiego, zaprzyjaźniłam się z nią. Córka jego zajmowała się obrazami jego, które zostały w Londynie, które nie pojechały do Polski.
    </section>
    <section>
        <time>9560</time>Wszystko przytarabaniłyśmy i siedziałyśmy, i wszystko opisywałam i robiłam inwentaryzację tego. Tak samo w terenie. Jak pojechałam tam do Bristolu, to dowiedziałam się, że jakiś tam pan (? 4; 00:22:10) ma dwa obrazy, więc zaraz do pana (?). Jak u pana (?) obejrzałam tam to wszystko, spisałam, to dowiedziałam się od niego, ze tam ktoś. I tak jeździłam właśnie śladami Potworowskiego, inwentaryzując, spisując te obrazy. Było ciekawie, bardzo ciekawie. Zżyłam się z tą Anglią. Że właśnie do Paryża przeważnie jechałam z Anglii, a w Anglii już byłam wyeksploatowana do maksimum i tymi pracami, i jeżdżeniem, i rozmowami, i spotkaniami. I do Paryża właśnie przyjeżdżałam już taka przytępiona. Zawsze trochę czułam, że gdy widzę Paryż, nie mam do niego takiego świeżego zachwytu. Bo owszem, pięknie, cudownie. Mieszkałam zawsze na Lori Stone, na ulicy Lori Stone, bo tam jest taka stacja Polskiej Akademii Nauk.
    </section>
    <section>
        <time>9639</time>Tak jakby pałacyk, czy taki ładny dom. I tam są pokoje, i jest taka kuchnia wspólna. Tam każdy sobie fartuszek jakiś zakłada, świetnie wyglądał profesor Starzyński, miał taki śmieszny z koroneczką fartuszek na tym dużym brzuszku i tam każdy miał swoją szafkę i tam były takie… Nie można było jadać ani w restauracji, ani w tych, bo to strasznie drogo, więc tam sobie coś gotowało się w tym, przygotowywało się jakieś posiłeczki. Tak że tam zawsze mieszkałam. Zawsze! Kilka razy tam byłam. Z Londynu dzwoniłam, bo raz załatwiłam sobie już ten Paryż w Warszawie, w Pałacu Kultury tam były takie pokoje, no a potem dzwoniłam z Londynu. Że właśnie jestem, że nie jestem turystką, tylko tak i tak, i że chciałabym… i jakoś szczęśliwie udawało się. Zawsze trafiałam w okropne upały. Już tak straszne upały w Paryżu były, jak ja byłam, że straszne po prostu. No więc to tylko taka wstawka o Paryżu.
    </section>
    <section>
        <time>9710</time>(5; 00:00:00) Przede wszystkim był to obóz jeńców wojennych. I tam byli Niemcy przedtem jako jeńcy wojenni, Polacy kiedyś tam jeszcze byli też. W każdym razie my już byliśmy nazwani <span style="font-style: italic;">wojennoplennyje</span>. Tak że posyłało się takie trójkąciki – Kriegsgefangenenpost. Tam było trudniej uciec. Mniejsza śmiertelność, zdecydowanie. Bo już tam w Kutaisi mnóstwo poumierało i przedtem, ale natomiast mieli załamania psychiczne, zresztą nawet wspomniałam o tym, że ktoś przysłał to zdjęcie Bożego Narodzenia, to wspomniałam Panu też. I było tak, że straszny mróz i nam przymarzały te… Przecież ja talerzy nie widziałam przez pięć lat, tylko te kociołki metalowe, my nazywaliśmy to kociołki, tak jak menażki, tylko robione tam, przez naszych chłopców. No i to przymarzało nam w tym szpitaliku, bo w tym szpitaliku ja zawsze byłam związana. I z tą Lusią Sawicką, o której wspominałam panu, co tak właśnie zawsze w szpitaliku my dwie, po raz pierwszy, bo zawsze spaliśmy wszyscy na gołych deskach, nieheblowanych, jeden płaszcz pod, dwie osoby i tak jakoś.
    </section>
    <section>
        <time>9812</time>I po raz pierwszy do szpitala dano jakieś koce tym chorym, bo też zawsze kładliśmy na gołych deskach w tym szpitaliku chorych i to jeszcze w tych brudnych ubraniach. W międzyczasie dali nam coś, jak wieźli, ten ostatni już etap, do Borowicz, to wtedy przedtem nas wystroili. Nam, kobietom, dali takie chałaty, takie zapinane, jak to nazwać – nie wiem i bieliznę męską, mężczyzn nam dali. Nie pamiętam co im dali z ubrania, w każdym razie trochę nas wystroili. Kobiety oczywiście zaraz z tej bielizny męskiej uszyły sobie bluzeczki, tak że wyglądałyśmy dość przyzwoicie i wobec tego myślimy, no jak nas tak wystroili, to chyba naprawdę wiozą do domu. To jeszcze z Kutaisi wtedy, bo tak nigdy nic nie dawali. Aha i takie brezentowe buty jeszcze. I tak, jak mówiłam Panu, że jedziemy, jedziemy w dobrym kierunku, dobrze jechaliśmy do Moskwy, ale już potem na północ, do tych Borowicz. Ale przyszli ci, nagle otwierają się drzwi do tego szpitalika, wchodzi taki sobie masywny jakiś major czy jakiej on tam rangi wysoki oficer rosyjski, radziecki, prawda, i dwóch jeszcze takich trochę skromniejszych.
    </section>
    <section>
        <time>9927</time>I mówi tak: <span style="font-style: italic;">No, haraszo wam zdies? </span>Jak ja to usłyszałam, to czerwono w oczach i rzuciłam się na niego, no ale ściana była tuż za nim, więc ile on tam, metr poleciał do tyłu, może trochę więcej. Ja go tłukłam i tłukłam. Do karceru! Ale taka byłam wściekła. My tu nie możemy kropli ciepłego im dać, bo nie mamy, bo nam poprzymarzały, a on <span style="font-style: italic;">haraszo</span>. No więc do karceru. I tam dopiero ciekawy karcer był. <span style="font-weight: bold;">To mówiła Pani.</span> Mówiłam? <span style="font-weight: bold;">Z Niemcami.</span> Tak, tak, Niemcy pilnowali. <span style="font-weight: bold;">Skrzypek…</span> Ach, to mówiłam Panu, że w ziemiance pod ziemią. No to nie wiem, kiedy ja mówiłam. <span style="font-weight: bold;">Za pierwszym razem. </span>Aha, coś tam wyskoczyłam o tych karcerach. To w takim razie nie potrzebuję tego. To trochę zyskamy czasu. Tam niedługo byłam, z tydzień może, nie wiem. To było doświadczenie niebywałe, bo przecież mokro, błoto, podłogi nawet nie było w tym. mniejsza z tym. w każdym razie tak to było w tych Borowiczach.
    </section>
    <section>
        <time>10000</time>Ważne, że powiedziałam Panu, że to był obóz jeńców wojennych i jako tacy już potem wracaliśmy do Polski, ja już potem przyszedł czas. O Lwowiakach mówiłam Panu, że AK lwowskie dołączyli i od razu ożywiło się trochę. My byle jak ubrani byli, a oni wszyscy z Razania przyzwoicie w mundurach albo jakichś kurtkach. Był zaraz jakiś tam teatrzyk, jakieś tam zespoły… Była to zima bardzo ostra, bardzo było zimno i potem… Zaraz, my ruszyliśmy też zimą, wyruszyliśmy z powrotem. Oczywiście, jak mówiłam Panu, już nikt nie wierzył, że wiozą do domu, ale jednak rzeczywiście już wieźli nas. I to wspomniałam, że jeszcze w takim łagrze przejściowym w Brześciu nas zatrzymali i tam wywoływano nazwiska jakieś, co rusz to kogoś i te ktoś odchodził, zabierali go. Tam trzymali nas chyba nie dwa tygodnie, może dziesięć dni, nie wiem, trudno mi powiedzieć. W każdym razie takie niepokojące to.
    </section>
    <section>
        <time>10099</time>A jeszcze przedtem była, przed wyjazdem z tego, rewizja bardzo szczegółowa i potem powiedzieli, że jeżeli znajdą kawałek papieru drukowanego czy pisanego, czy listu, to oczywiście wtedy kara i zabierają nas. A ja dostałam w Gruzji, taki doktor, wspominałam Panu, młody przychodził, który tak tam historią tej Gruzji się zajmował i przyniósł mi, podarował, taki album malarstwa gruzińskiego. Pamiętam, tytuł był <span style="font-style: italic;">Irena szi</span>, bo to przypadki takie, <span style="font-style: italic;">Gela sagan – Dla Ireny od Gela</span>. Takie nazwisko. No więc strasznie myślę, Matko Święta, jak mi żal tego albumu! Tam były jeszcze jakieś tam od niego… No i nie wiedziałam co robić. Ale ponieważ zaczęli tak tych ludzi wycofywać jakoś, więc niestety musiałam oddać, bo znowu rewizja i powiedzieli, ta cała komisja, że będą właśnie karać za to. Straciłam ten piękny album, ale wolność odzyskałam, wróciliśmy. Doszliśmy do tego, że wróciłam, odnalazłam matkę, mówiłam, matka w Tucholi wylądowała.
    </section>
    <section>
        <time>10190</time>I potem już dostałam się do Poznania. I w Poznaniu, bo chodziło mi, żeby to była uczelnia, żeby były i koncerty, i opera, takie rzeczy. I pracowałam, to też wspomniałam, poznałam męża, który już był asystentem, chociaż był na ostatnim roku studiów. No i potem wyszłam za mąż. Bardzo miły zespół tam, nadzwyczajny, z którymi potem przyjaźniliśmy się zawsze i ten sam profesor… Także mówiłam, że najpierw tam jako sekretarka, a potem tablice malowałam i dostałam się na studia i na tą historię sztuki biegałam. Bo myślałam zawsze, marzyłam o medycynie, ale medycyna tak pochłania czas, że nie ma mowy. A ponieważ ten zakład był w Collegium Minus nad aulą uniwersytecką na samej górze, a historia sztuki była w Collegium Maius na Fredry zaraz w tym gmachu, więc miałam bliziutko i absolutne carte blanche i pozwalano biegać na te wykłady. Tak że tak to szło, ta praca i to.
    </section>
    <section>
        <time>10274</time>Jeszcze sprowadziłam mamę. I teraz nie pamiętam, czy już pracując, po studiach? Chyba po studiach już… czy jeszcze na końcu… no bo mama sama tam już coraz bardziej schorowana, także mamę zabrałam do Poznania. A jeszcze wspomniałam, jak przyjechałam tam do tej pani profesor Swianiewicz tam na razie, ale potem nie bardzo miałam, u niej trochę lożowałam, ale wśród tych pracowników, kolegów męża (5; 00:10:00) był obecny profesor Jan Kozłowski. Naprawdę człowiek niezwykły po prostu, zresztą tam sami tacy cudowni ludzie byli, bo profesor był taki. i on któregoś dnia mówi:<span style="font-style: italic;"> Pan Ireno, my mieszkamy z bratem na takie małej uliczce, niedaleko tam od tego Zamku, od Opery, na Garncarskiej, mamy mansardowy taki pokoik. A my dostaniemy piętro niżej, czy dwa piętra niżej większy pokój, będzie nam wygodniej. Dajemy Pani do dyspozycji. </span>Ja mówię: <span style="font-style: italic;">Tak, ale musiałabym…</span>
    </section>
    <section>
        <time>10355</time>Aż obruszył się: <span style="font-style: italic;">Jak to! W prezencie dostaje Pani od nas ten pokoik.</span> No więc tam zamieszkałam i tam wprowadziłam mamę na razie. Dopiero potem, jak wyszłam za mąż, to wtedy już zamieszkaliśmy gdzie indziej i wtedy z mamą przeprowadziliśmy się. Tak że pracowałam w tym i jeszcze biegałam dawać jakieś korepetycje z języków. Pamiętam, że wtedy niemiecki jakoś bardzo, proszono mnie o niemiecki, profesora Stolzmanna syna tam podkształcałam troszkę. A w zakładzie rosyjski robiliśmy, bo w tym czasie jeszcze potrzebny był rosyjski, więc panowie asystenci, adiunkci wszyscy bardzo chętnie na ten rosyjski. Mój mąż do końca pamiętał jakieś wiersze. Już nie będę mówić, bo za dużo. Potem, jak sobie o językach zechcemy pogadać, to pogadamy wtedy. Tak że zawsze te języki za mną chodziły. I one zadecydowały o całym wyborze moich tych.
    </section>
    <section>
        <time>10432</time>Nawet wspominałam Panu, że jak skończyłam studia w 55 roku, bo jako historyk sztuki, jako student niczym specjalnym się nie wyróżniałam, bo przecież pracowałam, biegałam, więc sobie tak szłam normalnie, z tym, że z pasją zawsze. I wtedy proponowano mi zostać w zakładzie ze względu na znajomość języków, „wszystkim się nam to przyda”. No ale właśnie pojawił się profesor Kępiński, który swoją taką niezwykłą osobowością oczarował, zaczarował mnie po prostu, nie oczarował, że będziemy właśnie tworzyć tą nowa, bo nie było w Polsce galerii sztuki współczesnej, myśmy dopiero ją stworzyli. Oczywiście ja va bank do muzeum przeniosłam się i bardzo ciekawe to życie szło. Robiliśmy ją wystawy, ponieważ otworzyliśmy tą galerię, jedyne w Polsce i przyjeżdżali do nas, nie było w Warszawie galerii sztuki współczesnej. Więc jak przyjeżdżali ze świata jacyś zainteresowani szczególnie tam fachowcy czy coś, no to do Poznania przyjeżdżali.
    </section>
    <section>
        <time>10515</time>Ja, jako ten nadworny poliglota, tym wszystkim towarzyszyłam. Dla mnie takim przełomowym momentem był przyjazd Piotra Potworowskiego. To mówiłam już trochę, tylko nie wiem, co mówiłam. <span style="font-weight: bold;">Że wystawy jego organizowaliście. </span>Był profesorem w akademii, takiej nowatorskiej akademii na terenie Anglii, w Corsham. Osiemnaście lat był tam, po osiemnastu latach przyjechał. <span style="font-weight: bold;">I o Pani wyprawach śladami Potworowskiego. Również o stypendium szwedzkim. I potem o śmierci Potworowskiego i o tych wszystkich wyjazdach.</span> Czy mówiłam to, że Potworowski przyjechał z Angielką?<span style="font-weight: bold;"> Tak.</span> Która została jego muzą. A prawdziwa, jak ja mówię, ta pierwsza żona, została w Anglii, którą poznałam, zaprzyjaźniłam się itd. No więc w każdym razie robiliśmy jemu wystawy kolejne. Bardzo ważna była wystawa La Crochet (? 5; 00:14:39), przygotowywałam ją w Paryżu, to z nim razem jeszcze.
    </section>
    <section>
        <time>10595</time>I potem jeszcze kolejne wystawy, np. Biennale w Wenecji, on miał swoją salę na Biennale w Wenecji. To już jest bardzo ważne. Bo w Anglii byłoby lubiane, znane, cenione, ale Anglicy na zewnątrz Polaka nie wypuszczali, w sensie wystaw jakiś. Jak swoje urządzali, to wtedy Potworowski nie zostawał wysyłany właśnie, czy na Biennale w Wenecji, czy jakieś tam inne te. To myśmy przygotowywali, właśnie profesor Kępiński był takim mecenasem. Nie wiem, czy wspominałam, że na początku jak Potworowski przyjechał, to Kępiński dał mu dwa pokoje w półsuterenie, takie tam bardzo ładne. W tym dużym gmachu muzeum tam pokoje są również… personalne, księgowe, ale wtedy były tam pokoje właśnie dla Potworowskiego z tą… Doreen Hilton się nazywała ta Angielka, z którą przyjechał. Potem została żoną, ale to już daleko. I mieszkał w tym muzeum, mówił zawsze: w podziemiach. Ten kontakt z nim był ciągły.
    </section>
    <section>
        <time>10686</time>On potem dostał piękne mieszkanie i pracownię w Sopocie, na Westerplatte, tej ulicy. I ja jeździłam też tam. I on przywiózł ze sobą, nie wiem czy mówiłam o tym, sześć tomów takich właśnie z dość cienkim papierem w bankowości w Anglii, całe zapełnione akwarelami, tekstami, myślami jego, komentarzami. W tym Sopocie, pamiętam, sobie siedzieliśmy, nawet chyba na podłodze i z nim razem przeglądałam te szkicowniki. Pan sobie wyobraża, co to za cudowne było przeżycie? Przecież on jeździł ciągle do Anglii, co roku wyjeżdżał, bardzo Włochy lubiał i Hiszpanię też, i inne. I tak cudownie przedstawiał właśnie i koloryt, jakąś specyfikę pejzaży. Przecież każda zieleń inna jest, inna zieleń jest angielska, inna zieleń jest inna… Hiszpania taka wysuszona. Tak że nawet sypał czasem piasek do farb. W muzeum tutaj poznańskim jest piękny obraz „Pejzaż z Tarragony” i właśnie taka suchość, czuje się spalone słońcem takie jakby wzgórze, zwierzęta jako czarne znaki tylko.
    </section>
    <section>
        <time>10782</time>I czuje się to właśnie spalone, niebo takie aż ciemne, żeby dać ten kontrast jakiś, fantastyczne. Czy taki piękny obraz z Włoch „Zachód słońca w Toskanii”, przepiękny, bo on bardzo dużo sięgnął już z tego malarstwa abstrakcyjnego, które już w Anglii było, zresztą na świecie. On przyjechał po tym Paryżu, po tym wszystkim, z ogromną wrażliwością kolorystyczna, tak że mógł dużo dać Anglikom ze swojej takiej właśnie wiedzy, natomiast od nich wziął takie bardziej intelektualne podejście do sztuki i oni już sięgali po ten abstrakcyjny język. Jego też tam paru zafascynowało w czasie tej podróży. Już nie było obrazów realistycznych, chociaż trochę tam malował w tej akademii… studentki, natury… ale te pejzaże to były właściwie takimi wrażeniami koloru, jakichś planów, jakichś form, które się pojawiały, ale jak malował powiedzmy las w Kornwalii, bo Kornwalia tam, gdzie on miał swój domek, to była w tej części południowej Kornwalii, gdzie była wilgoć i zielono, bo środek Kornwalii to jest pustka, to jest takie otwarte dla wichrów przestrzenie, jakieś stare kopalnie… a w tej części, gdzie on zamieszkał, ta taka wilgotna wspaniała zieleń.
    </section>
    <section>
        <time>10904</time>I te jego pejzaże, więc też tam nie ma tak, że drzewka narysowane, (5; 00:20:00) wydaje się, że człowiek wchodzi w głąb tego lasu i otacza go ta zieleń lasu, specyficzna zieleń, ta angielska. Zresztą Kornwalia bardzo różniła się, to bodaj Panu wspomniałam, że takie zupełnie kontrastowe właściwie takie części, jakiś takich kameralnych, niedużych wiosek rybackich, no i to słynne St. Ives, które ściągało malarzy. Kornwalia w ogóle przyciągała malarzy z zewnątrz. Tak że on był związany… bo ta szkoła, ta Akademia Corsham już była właściwie prawie w Kornwalii, ale to było … (? 5; 00:20:48), …, ale już graniczące właściwie z Kornwalią. Tak że oni w bardzo dużej mierze właśnie związani byli z Kornwalią. I tam m.in. taki Peter Lanyon, malarz angielski, taki właśnie Kornwalijczyk, taki zakochany w tej swojej Kornwalii i jego właśnie podejście, i Potworowskiego trochę zbliżało się, bo właśnie ogarniało jakąś taką całość: i kolor, i formy.
    </section>
    <section>
        <time>10993</time>I Lanyon nawet, no niestety nie był to dobry pomysł, chyba szybowcem, bo chyba nie samolotem, jeździł nad Kornwalią, żeby jak najwięcej jakoś łyknąć tej całości, jakoś tak z góry, jakoś całościowo. No i Potworowskiemu odpowiadało, toż oni chyba najbardziej się rozumieli, tak że w tych Potworowskiego obrazach też jest takie jakieś podejście szerokie i takie chwytanie specyfiki obrazu. Było tak, ze na ostatniej wystawie Potworowskiego, którą myśmy jeszcze zrobili, to były obrazy malowane już w Polsce, bo on przyjechał w 58, a zmarł w 62. W 61 zrobiliśmy jemu jeszcze wystawę obrazów, które już postały tutaj w Polsce. I pamiętam moment, kiedy on przyszedł i tak usiadł w tym, zna Pan trochę muzeum, w holu dużym, zaraz przy drzwiach, jakieś tam krzesło czy na jakimś pakunku. I taki był strasznie smutny, ale już był chory, ale jeszcze jeszcze działał i tak liczył, i mówił: <span style="font-style: italic;">No tak, ta wystawa mnie wykończy.</span>
    </section>
    <section>
        <time>11088</time>Był tak szalony entuzjazm przedtem, jak on tę wystawę pierwszą przywiózł i robił, ludzie po prostu szaleli, wszędzie taki witany i chwalony, mam całe teczki tych wywiadów, takie archiwum swoje mam. Wszystko oddam tej fundacji, ale na razie jeszcze jest u Jurka. Tak że masa tego rozmaita i wywiady, i tego… No i potem właśnie ta wystawa jakby wieńcząca, już te nowe obrazy. A Kępiński, profesor, dyrektor tego muzeum, wpadł jeszcze na pomysł, żeby nie wieszać tradycyjnie, tylko wieszać na drutach tak spuszczonych, dwa obrazy tak i te płótna malowane zawsze na zewnątrz. Jakoś jemu to się nie bardzo widać podobało i nastąpiło chyba jakieś właśnie załamanie wtedy. Jakoś był taki smutny. I potem mówił, że: <span style="font-style: italic;">Tak ciągle jakoś tak bardzo mądrze tam mówią o tym moim malarstwie… Tak bym chciał, jak kiedyś ktoś będzie o mnie pisał, to żeby tak prosto, żeby czuć, sercem, a nie takie wyszukane jakieś tam słowa… </span>
    </section>
    <section>
        <time>11178</time>On masę pisał. W Anglii poznałam jego tą pierwszą żonę, bo oni po Paryżu wtedy zamieszkali tutaj koło Poznania w tym Pałacu Szamotuły, potem pojechali do tego Paryża, no i potem jest w Anglii. On odsunął się od rodziny, to Panu mówiłam, ona mieszkała sama. Ale tam zostało w pracowni jego dość dużo obrazów, więc z żoną, głównie z córką jego – bo on miał córkę Annę i tego syna Jana, tzw. Gugę, który jeszcze dzisiaj żyje, Anna zmarła – siedziałyśmy i po kolei opisywałyśmy te wszystkie obrazy. Ponieważ nie miałam aparatu, ani ja, ani ona, to rysowałam sobie, malowałam takie… nie malowałam, tylko rysowałam takie małe obrazeczki określając kolory, żeby mieć. I potem już, jak ruszyłam w teren. Pierwszy mój wyjazd był 64, po śmierci Potworowskiego. Jeszcze był ambasador na tej ostatniej wystawie i tak rozmawialiśmy z Potworowskim, z ambasadorem. Potworowski mówi:<span style="font-style: italic;"> Pani musi pojechać do Anglii, wszystko opowiedziałem, Pani musi widzieć Anglię.</span>
    </section>
    <section>
        <time>11261</time>Myślę sobie, zawsze tak się mówi. W każdym razie już to wszystko doszło do skutku, w 64 miałam pierwsze stypendium i potem sukcesywnie już jeździłam, a taki bardzo ważny wyjazd był w 1968 roku… (to jest chyba obiad, już dzwonią), w 68 roku, kiedy już konkretnie, bo pierwszy mój przyjazd w 64 to był objazd całej Anglii, byłam we wszystkich… od Birmingham począwszy, i Lies, i Liverpool, i Manchester, i oczywiście cudowny Edynburg itd., potem Cardiff na dole, jeszcze Glasgow po drodze… W każdym razie 68 to już byłam absolutnie na Potworowskiego. Tak było napisane, że zbieram materiały do pracy doktorskiej i już wszystkie moje właśnie ruchy poszukiwania obrazów. To tak jak detektyw – potem ktoś powiedział tam przy stole. Wiedziałam, że tam w Bristolu ktoś ma pięknych jego kilka obrazów, ten powiedział: <span style="font-style: italic;">A tam jeszcze na pewno jest… taki ktoś ma na pewno…, a ten artysta ma…</span>
    </section>
    <section>
        <time>11344</time>I tak od jednego miejsca do drugiego powoli się inwentaryzowało, spisywało te wszystkie obrazy w terenie. Bo tam właśnie wokół tego Corsham, wokół tej Akademii ten cały teren, Wiltshire te hrabstwo, tam dużo dość było jego obrazów, nie takich tam wielkich, ale takie właśnie prywatne darowizny. No więc właśnie tak zbierałam kolejno te wszystkie obrazy. I tymi śladami wszędzie, tak jak mówiłam Panu o tej Kornwalii, pojechałam i tam poznałam to wszystko. 68. I potem jeździłam ciągle, jeżeli nie co rok, to co półtora roku, najdalej co dwa, ale przeważnie tak. (6; 00:00:00) W tym czasie również, oprócz tej normalnej pracy, znaczy normalnej, trudno nazwać wszystko normalnym, ale w każdym razie byłam tłumaczem na konkursach Wieniawskiego, skrzypcowych. Bardzo to mile wspominam. Szczególnie na początkowych, znaczy początkowych, gdzieś tak 60 chyba rok zaczęłam czy przed jeszcze trochę i…
    </section>
    <section>
        <time>11428</time><span style="font-weight: bold;">Teraz Pani mówiła o tym, że na konkursach Wieniawskiego…</span> Na konkursach Wieniawskiego, bardzo to było miłe doświadczenie. Konkurs składał się z paru części, mianowicie najpierw osobno był przedtem konkurs lutniczy. I przesyłano z całego świata z różnych miejsc na hasło tylko, nieznane było nazwisko lutnika, przysyłano skrzypce, więc wielkie emocje, rozpakowywanie, najpierw tylko od strony zewnętrznej, jurorzy ci wszyscy, międzynarodowy zespół jurorów i… ja głuchnę całkowicie, ale już wezmę aparat zrobię… rozpakowywanie, od strony zewnętrznej, potem każdy z jurorów brał do ręki, grał trochę, próbował jaki jest dźwięk. Oczywiście pod każdym względem: i wyglądu, i dźwięku itd. To był konkurs lutniczy, a potem, pod koniec tego konkursu, jeszcze na sali już w auli któryś ze skrzypków tych znanych i takich już doświadczonych, jeszcze wypróbowywał grą jakiś utwór czy coś na tych skrzypcach, żeby widzieć, jak one sprawują się już jako dźwięki.
    </section>
    <section>
        <time>11526</time>Tak że to był konkurs lutniczy, bardzo zresztą sympatyczny. Zaprzyjaźniliśmy się z tymi jurorami, bo im towarzyszyliśmy zawsze i na posiłkach, i na wyjazdach. W Bazarze to się wszystko odbywało, a w ogóle to konkurs lutniczy w Muzeum Instrumentów oczywiście. Żył jeszcze Kamiński, doktor Kamiński młody, który był kierownikiem tego muzeum i przy okazji już właśnie gospodarzem tego konkursu lutniczego. Potem druga część to już konkurs skrzypcowy. To już przyjeżdżali z całego świata młodzi skrzypkowie i wtedy im się nie towarzyszyło poza salą, tylko przy jurorach byliśmy, ale mogliśmy też siedzieć na sali, jak nie było w tej chwili posiedzenia jury. No więc to było też zupełnie ciekawe doświadczenie. Ja te wszystkie walki tam między jurorami, każdy tam miał jakiegoś swojego, preferował grę któregoś ze skrzypków. Były tam znane osobistości bardzo takie, już ten Eustrach to już był bardzo…
    </section>
    <section>
        <time>11616</time>Pamiętam taką historię, żeby do I miejsca kandydowała Rosa Fein z Moskwy i Amerykanie, Sydney Hart, jeśli się nie mylę. I właśnie tutaj całe ten… Ona była powiedzmy doskonała, ale w taki sposób bardzo nawet szkolny, można powiedzieć, trudno powiedzieć, bo to już była doświadczona młoda skrzypaczka, a tamten miał jakiś taki pazur lwi, świetny był. I jednak po wszystkich tych walkach jurorów, jednak jej przyznano tę I nagrodę. Niby mówili ex aequo, ale w końcu ona. I potem rozmawiałam z nim i on mówi: Wszystko głupstwo. Mnie tylko obchodzi dokładnie co myśli Eustrach. Chciałbym z nim porozmawiać. Bo czy II czy I ostatecznie mniejsza z tym, ale muszę wiedzieć, co on o mojej grze myśli. Czy jakieś uwagi może, jakieś coś… No i tam doszło na pewno do tej rozmowy. Jak on wyszedł potem już ze swoim tam produkowaniem się tych swoich utworów potrzebnych, jakie były brawa na sali! Zademonstrowali…
    </section>
    <section>
        <time>11703</time>Ona oczywiście biedna, bo ona była świetna, ale jemu to zrobili takie owacje! Bo czuli tą krzywdę jednak. No więc takie rozmaite tam były właśnie jakieś po drodze przypadki. To tylko chciałam zaznaczyć, że jeszcze w moim życiu był ten konkurs Wieniawskiego. Teraz jesteśmy, czy wracamy do Anglii, żeby zakończyć, tak, dlatego, że te wszystkie moje poszukiwania jego śladami, tych obrazów dużo się jednak znalazło w prywatnych kolekcjach, trochę w muzeach… W tej galerii już byłam tak zadomowiona, już miałam swój stolik w bibliotece i zawsze miałam wejście, trudno powiedzieć, że się zaprzyjaźniłam, ale dobrze bardzo znałam tego i dyrektora, i wice dyrektora, który specjalnie sztuką się zajmował tego okresu. No nie, już nie będę tych dygresji, bo to za dużo będzie, bo chciałam jeszcze opowiedzieć, że chodziliśmy z nim… przeważnie jadaliśmy, tam jest śliczna w tej galerii taka restauracyjka, bar, ale zabierał mnie czasem do takich ciekawych miejsc, np. restauracja-bar parlamentarzystów naprzeciwko gmachu parlamentu kawałeczek tam.
    </section>
    <section>
        <time>11800</time>I zawsze on mnie tak usadzał – mówi: <span style="font-style: italic;">Żeby Pani nie potrzebowała tak kręcić się </span>– naprzeciwko lustra. On siedział we frontowej ścianie, a ja naprzeciwko lustra. Widziałam ich wszystkich, wchodzą i on mówi, a teraz lord taki i taki, tam to i to opowiadał mi, takie bardzo sympatyczne było to. Podobnież nie tak dawno żył jeszcze, starałam się skontaktować. Bardzo ważną rzeczą oczywiście był kontakt z tymi wszystkimi artystami, którzy uczyli z Potworowskim w Corsham. Mówiłam o tym Peter Lanyon, który tak tą Kornwalię swoją kochał. Niestety zginął w takim wypadku, co nad tą Kornwalią latał i zginął. Już byłam umówiona z nim na jakieś takie długie rozmowy na następny przyjazd za rok, no niestety zginął. Ale byłam w jego domu, w jego pracowni, żona pokazywała wszystkie jego szkicowniki. Mówiłam Panu, że Bryan Wynter woził mnie po Kornwalii i wszystkie te ciekawe miejsca. Roger Hill…
    </section>
    <section>
        <time>11888</time>Już nie będę zagłębiać się w te wszystkie nazwiska, to zawsze kiedyś można… zresztą pisałam o tym. No i te wszystkie poszukiwania. Rezultatem tego był opasły katalog, obejmujący wszystko, właściwie całą twórczość. Do tego wystawę robiłam w Polsce, również obrazów wypożyczonych z Londynu, nie tylko z Londynu, ale głównie. I robiliśmy tutaj w Polsce w 76 roku. I ten katalog towarzyszył właśnie… on obejmuje… do każdego obrazu: gdzie był wystawiany… każdy obraz tak. To było przez wiele lat. Jeszcze teraz z Krakowa pisała jedna pani, że „słuchaj, ciągle musimy sięgać do tego katalogu jeszcze”. I mi to samo mówili w Londynie, jeszcze pani Maga, jak żyła, bo już nie żyje. Tak że to był właśnie taki widoczny ten… I było to oczywiście wszystko przygotowanie do pracy doktorskiej, ale przyszła cała seria moich chorób: usunięcie nerki, gruźlica, rozlany woreczek ropny, ledwo wyciągnęli z tamtego świata.
    </section>
    <section>
        <time>11982</time>Jeszcze nowotwór, jeszcze w międzyczasie różne inne rzeczy, no i wysiadłam. Przekazałam potem wszystkie materiały takiej pani do… (6; 00:10:00) No wykluczone było, wiedziałam, że nie dam rady, bo to ogromna praca musi być, chociaż wszystkie materiały miałam. I to archiwum swoje, jak to nazywam, przekażę do Fundacji Potworowskiego, która jest w Warszawie. Z synem jestem w ciągłym kontakcie, przecież kilka razy tutaj Buku do mnie przyjeżdżał. Tak że obiecałam, że to przekażę. Na razie Jurek wszystko podporządkował. Musieliśmy zlikwidować całkowicie mieszkanie, tam gdzie mieszkaliśmy pięćdziesiąt lat. Mąż zmarł w międzyczasie, a to mieszkanie musieliśmy oddać, bo gospodarze, administracja… I ten Jurek sam biedny, ja dlatego zdecydowałam się przyjechać tutaj, to była moja decyzja, żeby tutaj, że ja nie mogę zostać. Mieszkanie zlikwidowane.
    </section>
    <section>
        <time>12050</time>Jurek proponował mi i synowa, że mogę zamieszkać ewentualnie u nich, ale gdzie tam, oni muszą żyć swoim życiem pełnym, pracować i mieć spokój, a ja bym się ciągle denerwowała. A nigdy nie wiadomo, co za mą będzie dalej, coraz gorzej, ja już mało co widzę. I różne dolegliwości, a to cukrzyca, a dietę cukrzycową trzeba, a to to, spokój… Oni muszą jednak żyć normalnie. Ja bym się denerwowała, a synowa właśnie taki naukowiec, ona tam też mnie nie za bardzo, tak że nie. i tutaj właściwie jestem zadowolona, mam pełną opiekę i mam ten swój pokój dla siebie, maleńki, ale własny. Dużo się płaci, ale dzięki temu, że mam inwalidztwo wojenne, to mam dość wysoką emeryturę, tak że nie musi wszystkiego Jurek płacić. No i zrobiliśmy tą dużą wystawę w 76 roku w naszym muzeum. Cały parter był, wszystkie sale i hol oczywiście, bo w ogóle cały parter to było moje królestwo, wszystkie te sale parteru. I wieloletnim kustoszem byłam właśnie całego tego królestwa tej sztuki współczesnej.
    </section>
    <section>
        <time>12145</time>Malarstwo głównie. Potem podzieliłyśmy, bo jak rzeźbę jeszcze miałam, to za dużo było. Koleżanka, która interesowała się rzeźbą, co interesowała się rzeźbą, wzięła tą rzeźbę i tak oddzieliłyśmy trochę. Ale było tak z tą otwartą rzeczywiście, bo i ambasador Wielkiej Brytanii, i z British Coucil, itd. Tak że Anglicy dopisali, jeśli chodzi o… Z Anglii dość dużo pożyczyłam tych obrazów, bo tam w paru kolekcjach jednak są dobre obrazy. No i zrobiliśmy tą dużą wystawę. To wiązało się jeszcze z wyjazdami, wypożyczeniami, ja na pełnych obrotach, zresztą tak zawsze żyłam, na pełnych, ile mogłam, a tutaj znowu karetka wiezie, operacja, do Londynu trzeba telefonować, że nie mogę w tym terminie przyjechać. Oni nie bardzo tak lubią, ale trudno. I tak było kilka razy. I tego dnia po otwarciu, wieczorem jeszcze, przyjechała znajoma moja, z którą uciekałam właśnie wtedy, ta ucieczka co była, to ona przyjechała. Otwarcie.
    </section>
    <section>
        <time>12228</time>Jedna nie mogła, ta co psychologiem w Toruniu jest, kierownikiem Katedry Psychologicznej. To ona nie mogła przyjechać, ale przyjechała ta Sabinka, taka, która tą malarię miała już trzęsącą. Przez nią zostałyśmy właściwie złapane, bo musiałyśmy nią się zająć. I tak sobie siedzimy w domu, jeszcze tam parę osób było, a ja czuję, że coś się dziwnego dzieje ze mną. Jeszcze mieliśmy na dworzec ją odprowadzać z mężem. Ja mówię: <span style="font-style: italic;">Wiesz co, ty sam odprowadź, bo coś dziwnego.</span> Ale mąż był na tyle mądry, ze zadzwonił do syna i syn przyjechał. A ja – zawał serca. Wszystko pięknie, wszystko tego, ale jakaś reakcja taka, że zabrali mnie do szpitala. i jeszcze wtedy, to był 76 rok, to jeszcze tak leczyli długotrwale. Długo kazali leżeć, potem po parę schodków uczyli chodzić, takie to było długie. Bo ja potem obserwowałam, to nawet Panu zdaje się mówiłam, bo w tym Kiekrzu, bo jeździłam do tego Kiekrza na rehabilitację, chyba z osiem razy tam byłam albo więcej, przez osiem lat właściwie.
    </section>
    <section>
        <time>12314</time>Patrzyłam i obserwowałam, zawsze dołączałam do tych sercowców, do tego piętra kardiologicznego, chociaż mieszkałam… jak to się tam… narządów ruchu tam różnych tych, bo kręgosłup, ale z nimi ćwiczyłam i tak patrzyłam: najpierw tylko gimnastyka na tarasie, oczywiście sprawdzany puls itd., wszyscy ci zawałowcy tam. Potem patrzę – na rowerze. Najpierw na stacjonarnym rowerze, też sprawdzali. Potem patrzę – dają już na rower. Prędko to wszystko szło. Już na rowerze mogą jeździć dookoła tego sanatorium w tym parku. Długo nie trwało, tam nie wiem ile tam, może tydzień, nie wiem, w siatkówkę grają. Tak zmieniło się, a wtedy, jak ja miałam, ale to już były lata osiemdziesiąte, dziewięćdziesiąte właśnie, kiedy tak obserwowałam to i tam jeździłam ciągle, tak że bardzo szybko teraz umieją po tych zawałach ludzi doprowadzać do normalnego… Ale na tym jednym zawale się skończyło.
    </section>
    <section>
        <time>12393</time>I tak już doszliśmy właściwie do tych lat późniejszych. Już nie wiem, co tam potem, tak że musiałam niestety z bólem serca ten doktorat… po prostu przekazałam materiały itd. I to opisałam w książkach. Te moje pisaniny… To bardzo przykre. <span style="font-weight: bold;">I na rentę Pani musiała pójść wtedy?</span> Tak, poszłam na emeryturę… O, to jest ciekawe jeszcze, dobrze, że Pan zapytał. Już przeszłam na emeryturę, miałam trzydzieści pięć lat chyba pracy, tak, w osiemdziesiątym którymś roku, ale poproszono mnie, żebym jeszcze jako prace zlecone zrobiła wielką wystawę Potworowskiego w Londynie, bo Londyn właśnie powiedział, że chętnie zrobią. I było w Londynie i w Brystolu, w dwóch miastach jeszcze robiłam, w 85 roku. Zakończyłam już oficjalnie pracę osiemdziesiąty drugi, trzeci, ale jeszcze te dwa, czwarty, piąty, jeszcze robiłam tą Anglię tam.
    </section>
    <section>
        <time>12484</time>Ale tam pokłóciłam się z Anglikami! Bo przedtem, jak tam pojechałam, żeby już omówić wszystko, to ja mówię: <span style="font-style: italic;">Katalog ważny jest. </span>Dostarczyliśmy wszystkie zdjęcia. Kolorowe. Dostarczyliśmy teksty, które chcemy, żeby były. Przyjeżdżam, to było jakoś przed południem. Na uniwersytecie był taki nasz punkt, skąd jeden z tych profesorów… tam zresztą polski właśnie profesor Frankle tam był, on dużo też przyczynił się do tego, żeby tą wystawę… bo znał zresztą Potworowskiego, bo przecież mieszkał w Londynie cały czas. Był w Armii Andersa potem już w Londynie. I przyjeżdżam, jakoś było przedpołudnie, idę tam na to piętro, gdzie dyrektora gabinet i gdzie tamci, gdzie ja już potem rezydowałam obok. Wchodzę, a właśnie <span style="font-style: italic;">tea time</span>. I ten, jak on się nazywał, Paul Newman… Paul Newman? William Newman, bo Paul to przecież aktor. I on wskazuje ręką: <span style="font-style: italic;">Proszę, katalogi</span>. Stos takich cieniutkich książeczek.A mówiliśmy z nimi, pokazywał mi, jakie będą, że możemy tam i tekstu dużo, i zdjęć może, taki sobie dość grubawy, taki ładny katalog.
    </section>
    <section>
        <time>12586</time>I miał być taki, a tu nagle mała książeczka. Jak mnie szlag trafi! Jak ja ruszyłam, (6; 00:20:00) ja mówię: <span style="font-style: italic;">To co sobie wyobrażacie? Przysłaliśmy wam wszystkie materiały! A teraz jeden tylko obrazek jest na okładce? </span>Zresztą bardzo piękny, taki koncert. A przecież to w ogóle nic nie mówi! Co mówi o artyście? W ogóle żadnych zdjęć? A tyle im przesłaliśmy! Myślałam, że mnie szlag trafi tam. Zastygli wystraszeni, a sekretarka:<span style="font-style: italic;"> Just enjoy your tea. </span>Postawiła dla mnie herbatę. <span style="font-style: italic;">Just enjoy your tea.</span> Już nawet nie mówiła: <span style="font-style: italic;">Don’t worry</span>, tylko <span style="font-style: italic;">Just enjoy your tea</span>. I to wystarcza, bo to jest święta <span style="font-style: italic;">tea time</span>. Więc takie właśnie to przeżycie miałam. Ale ładnie poszło. Najpierw byłam w Bristolu, otwarcie w Królewskiej Akademii w Bristolu, bardzo piękne sale, ogromna piękna sala, świetne światło, takie właśnie tego, bardzo mi tam miło się pracowało z tym kierującym tam. On był właściwie profesorem w szkole, w tej akademii tam, ale robił tę wystawę ze mną.
    </section>
    <section>
        <time>12673</time>A potem w Londynie. W Londynie taka galeria przy uniwersytecie właściwie. Tam to trochę gorzej wyszło, bo jakieś te sale takie właściwie… taki hol niby podłużny… światło nie najlepsze. Tę angielską część, trochę mieli pretensje, ale musiałam jakoś chronologicznie i te wczesne angielskie obrazy dałam do takiej… bo na linii parteru ta duża sala, a tam potem tak troszkę po schodach i taka wąska dość długa. No ale musiałam chronologicznie, więc tam do tej wąskiej dałam te wszystkie angielskie takie kameralne bardziej, dopiero potem przestawił się na duże obrazy, dopiero potem. Bo raczej malował takie kameralne, nie duże wymiary. To dopiero już jak do Polski przywiózł, to już były duże i nawet bardzo duże. Taki piękny błękitny pokój, to może chyba dwa i pół metra na dwa czy nawet prawie trzy. Niektóre takie, niektóre… w każdym razie zupełnie inny gabaryt.
    </section>
    <section>
        <time>12750</time>Ale tam właśnie jeszcze w tej małej salce to te kameralne takie, co były malowane w Anglii, często właśnie jako prezenty dla kolegów, tych Anglików czy tam dla znajomych Anglików. No więc uważali, że ja troszkę zepchnęłam te angielskie, ale ładnie było. Odbyło się to całe otwarcie i wszyscy ci moi Anglicy przyszli, bo ja tam zadomowiłam się już tak, że już to całe środowisko tych wszystkich dyrektorów... Tyle lat jeździłam. Polacy zawsze mówili: <span style="font-style: italic;">Pani powinna zamieszkać tutaj w Londynie, Pani Ireno. Pani ma takie wspaniałe układy z Anglikami. Pani zna doskonale język. Czemu Pani nie chce tutaj zamieszkać? </span>Ja mówię: <span style="font-style: italic;">Bo widzę rzeczywistość taką, jaka jest. Gdy przyjeżdżam na okresowe takie pobyty, czy jako gość, czy jako stypendysta, to mają dla mnie czas, spędzamy nieraz sporo czasu, robimy jakieś tam wspólne rzeczy. A kiedy ja tu zamieszkam, będę tym obywatelem drugiej kategorii, kto tam będzie chciał tracić czas? </span>
    </section>
    <section>
        <time>12846</time>Nigdy mnie nie skusiło, absolutnie. Tym bardziej, że potem poumierali ci tacy świetni Anglicy tego średniego pokolenia, tacy najmilsi, a w tej galerii, czy… to zawsze tam byłam w kontakcie. Tak że jeszcze robili w tej galerii taką wielką wystawę pt. „Sometimes”. Tak że wszystko co się tam przewalało przez tą Kornwalię, ciekawi ci rozmaici… Barbara Happort i inni ci ich tam znani, mieszkali w Kornwalii i ci wszyscy artyści związani z Kornwalią. Tak że to duża książka. I teraz pożyczyłam jak… Przyjechała ta pani, która pisze, z Krakowa, ja miałam tutaj to „Sometimes”, bo to z dedykacją od tej galerii dla mnie itd., i zaproszenia, żeby przyjechać. Pojechałam oczywiście. Była tutaj: <span style="font-style: italic;">„Sometimes”! Słuchaj, to mi się tak przyda w tej pracy o Potworowskim! A ja skseruję i tobie odeślę</span>. Dwa lata minęły i nie odesłała. W międzyczasie mnie prosili o Kornwalii trochę…
    </section>
    <section>
        <time>12935</time>Tak że zrobiła mi taką krzywdę, niemądra. A urocza zresztą, naprawdę zaprzyjaźniłyśmy się, ale zdaje się, że jakoś ugrzęzła w tej wielkiej pracy. „Znak” ma wydawać tego Potworowskiego, no ale zdaję się, że to tak olbrzymi materiał… Jeszcze zachowało się mnóstwo jego listów, bo on, pomimo, że odsunął się od rodziny, związał się potem z tą Doreen Hilton i z nią jeździł, podróżował po Europie i ją przywiózł do Polski przecież… Dość trudny to był związek, ale jakoś jednak trzymali się. Potem on już był ciężko chory i on się zwrócił do pani Magdaleny, tej swojej pierwszej… Aha, w ogóle pisywał do niej listy, ciągle. Pani Maga dała mi część tych listów. Cudowne listy! Jeden biorę do ręki – „Trzysta sześćdziesiąty piąty list do Magi”. Taką właśnie czuł potrzebę właśnie jej…, bo ta muza wpatrzona w niego, a tutaj był jednak od dawna przyjaciel… I pisał do niej wszystkie myśli swoje o sztuce itd.
    </section>
    <section>
        <time>13026</time>Cała kupa tych listów. I skserowaliśmy, i ona ma też te listy. A te szkicowniki, sześć tomów, tam też zapisów dużo, i akwarele, mnóstwo, ale również pisał swoje myśli, tam zapisywał. Takie małe szki… Ja też mam takie małe szkicowniki, kiedyś pokażę. To jest ciekawe, że on już ciężko chory w szpitalu, okazało się, że rak płuc i przerzuty, i w mózgu, i w ogóle był bardzo, bardzo ciężko chory. Widać było, że to już końcówka życia. Ostatnie dwa lata już trochę narzekał, że nogi, że to i że tamto. No i on prosi Magę, tę swoją pierwszą żonę uroczą… klasa… że on musi Dorię zabezpieczyć, bo ona rzuciła swój kraj, wyjechała z Anglii, zamieszkała tutaj z nim i w ogóle towarzyszy jemu i nie może zostawić jej. I pani Magdalena oczywiście, Maga:<span style="font-style: italic;"> Co tam Doreen? Dobrze, proszę bardzo. </span>I dała rozwód jemu. I właściwie wszystko poszło w ręce Doreen.
    </section>
    <section>
        <time>13124</time>Tak że syn miał trochę taki żal. Może to już za bardzo takie osobiste… te, co znam, rzeczy… że właściwie nie rodzinie zapisał, tylko Doreen właściwie. Owszem, te obrazy, które tam zostały w Anglii, ale to były takie skromniejsze, nie takie galeryjne, takie muzealne. On tutaj dużo bardzo sprzedał, każde muzeum ma piękny zestaw, około dwustu obrazów ma nasze muzeum tu Poznaniu, bo kupowało się od razu, łapało się jak najwięcej. Warszawa ma piękny zestaw, Kraków dobry, tak że on dużo sprzedał wtedy z tego pierwszego rzutu, co przywiózł. I potem trochę z tych obrazów, co malowane były w Polsce. Tak że moje życie było tak właściwie zawodowe całe związane z Potworowskim. I to było piękne. Szkoda, że wyszło tak, trzeba było może na złość wszystkiemu…, ale jak przyszedł ten nowotwór i te wszystkie naświetlania na Garbarach i to wszystko, to już wtedy widziałam, że to już nie da rady, bo to jednak długotrwałe są zawsze walki i nie wiadomo, jak się skończą.
    </section>
    <section>
        <time>13218</time><span style="font-weight: bold;">Kiedy Pani się zaangażowała w działalność kombatancką?</span> W 42 roku, jak powstało AK to już… <span style="font-weight: bold;">Kombatancką.</span> Później? W kombatancką? <span style="font-weight: bold;">Tak.</span> Tak, no jak powstał Światowy Związek Żołnierzy AK. To było chyba na przełomie dziewięćdziesiątego jakoś roku. I wtedy tak, oczywiście, już wstąpiłam do tego związku. Bo na razie jeszcze z Londynu przychodziły takie…, bo przedtem to był ten ZBoWiD taki tutaj, ale z Londynu były pewne sugestie, że należy, jednak powinniśmy, my właśnie, akowcy, zapisać się, bo potem będzie taka dziura, że nas nie ma w ogóle, nie istniejemy, bo jeszcze nie było Światowego Związku. Ja na króciutko…, ale zaraz potem wypisałam się, oddałam tą legitymację, poszłam do nich, powiedziałam, że: <span style="font-style: italic;">My już mamy teraz</span> – jak tylko powstał ten Związek – <span style="font-style: italic;">że mamy już teraz swój Związek i dziękujemy bardzo</span>. I tutaj już działałam. <span style="font-weight: bold;">W Ostrej Bramie cały czas? </span>W Ostrej Bramie.
    </section>
    <section>
        <time>13320</time>Tak, tak, bo od razu powstała już ta… na te środowiska podzielono: Warszawa to Syrenka, Knieje to świętokrzyskie itd. A Poznań ma Pałac. Nie wiem dlaczego Pałac, zawsze miałam kogoś zapytać, ale Pałac. No więc oni wyciągają, starają się jak najwięcej pokazać, że jednak tutaj coś się działo i tam rzeczywiście trochę tego było.<span style="font-weight: bold;"> A jaką funkcję Pani pełniła tutaj w…?</span> W tym Związku? Ja byłam… kierowałam tą sekcją historyczną na początku z… jeszcze był taki Marian Pył, który nie żyje… i założyłam kronikę. Taka duża księga i wszyscy składali jakieś swoje…. wszyscy znaczy… Prosiliśmy o to, żeby podawali jakieś swoje wspomnienia, to potem wklejało się do tego, jak trzeba było to robiło się jakieś odpisy i kto miał zdjęcia z tamtych lat, to dawał. Bo tak jakby były dwa nurty w tej kronice: jedna to właśnie ta przeszłość i wspomnienia, i tam też pisałam o tych wszystkich łagrach i tych swoich tych.
    </section>
    <section>
        <time>13420</time>I inni też bardzo tam ciekawe rzeczy. Nie pokazywała Renia Panu tej kroniki? A drugie: ta aktualna działalność. Te wszystkie uroczystości. Jedna osoba zajmowała się, jak to się mówi, wprowadzaniem, bo to przecież dokumenty musieliśmy mieć, że byliśmy rzeczywiście w tym, tam na podstawie świadków. Ja na szczęście miałam i dowódcę, i tego, tak że na tej podstawie otrzymywaliśmy te legitymacje tutaj tego Związku, no a potem już przyszły te z Urzędu Kombatantów, Panu pokazywałam te… Tak że jest taka legitymacja AK, normalna tylko. (7; 00:00:00) [Śpiewa po rosyjsku]. Bardzo to lubię.<span style="font-weight: bold;"> A skąd Pani zna tą pieśń?</span> Ach, od dziecka chyba, ja nie wiem, skąd ja znam te różne… Gdzieś mój mózg rejestruje. Ale to bardzo dawno, Niemen Czesław śpiewał też to, bardzo ładnie. Więc właśnie podjęłam się pracy tłumaczki na Stacji Gudogaj, na Stacji, nie w Gudogajach, tylko na Stacji.
    </section>
    <section>
        <time>13568</time>Ponieważ dobrze znałam niemiecki, wiec kazano mi tam być tłumaczem. I dobrze to było, był sens, bo ja przekazywałam oczywiście do wywiadu wiadomości o przejeżdżających pociągach, tych niemieckich szczególnie, z uzbrojeniem itd. Przekazywałam porucznikowi „Czarnemu”. „Czarny” to był Łokuciewski Henryk. On był w 9. Brygadzie, w ogóle był przy „Jaremie” potem aż do końca, potem został zabity. Nawet w tej książce o łączniczkach tam właśnie piszą też o tym i zresztą tych innych, że właśnie przekazywałam te wszystkie wiadomości temu „Czarnemu”, a on już tam przekazywał dalej. To chciałam powiedzieć, bo to ważne, że byłam tam. Raz był taki wypadek… ale wspominałam, mówiłam o tym, z wyciąganiem tych pistoletów… Był taki wypadek, Niemcy często korzystali z takiej drezyny, która jeździ po torach kolejowych i tam jakoś oni tak to robią i podjeżdżają. I oni jeździli sobie do następnych posterunków, gdzie mają i tam kontrolowali itd. I kiedyś, nie wiem dlaczego, aha, mieli tam, gdzie Polacy byli i oni prosili, żebym ja pojechała z nimi razem.
    </section>
    <section>
        <time>13667</time>I ja wsiadłam też na tą drezynę, już nie pamiętam, czy tą opaskę miałam, czy nie, może miałam, bo taki był moment nieporozumienia. A nasi zrobili zasadzkę, bo to kilku tych Niemców jechało z bronią. Przydałoby się naszym, ta broń, no i może któregoś by się tam wykończyło… W każdym razie już my tak jedziemy, tak słyszę, jakby coś taki ruch, trzaski takie… oni już repetowali broń, żeby nas skosić na tej drezynie, ale jeden krzyknął: <span style="font-style: italic;">Uwaga! To Irka jedzie! Nie strzelać! </span>No i jakoś udało się właśnie wtedy… Niemcom się udało. Nie wiem, co dalej, ale wtedy ten moment właśnie taki był… Taki trochę zabawny, trochę groźny, ale takie całe życie było wtedy. Ja potem byłam, jak już „Burza”, przed „Burzą”, już ogłoszona, to byłam w 10. Brygadzie, a tak głównie z 8. i 9. Potem byłam w 10. i tak już do końca, aż do tej koncentracji, kiedy nas już rozbrajano. Jeśli chodzi jeszcze potem w tych łagrach, no to ja mówiłam o tym, że segregowano tych zmarłych.
    </section>
    <section>
        <time>13769</time>Po dojechaniu do Saratowa, nas do szpitala. Nas było trzy kobiety w szpitalu, a mężczyzn kilkudziesięciu. Ja może potem Panu podam nazwiska tych paru osób, które żyją, takie sensowne właśnie te osoby. Ten obóz nazywał się Olszanka, to Pan zdaje się pisał, pod Saratowem, tam bardzo dużo zmarło ludzi. Jak oni przyjechali, to my byłyśmy w szpitalu, to było błoto takie straszne, już ta zima się kończyła, błoto, to grzęźli, a po tym transporcie a to biegunki, a to inne rzeczy, a latryna była… tak że oni musieli po tym błocie, wszyscy buty gubili. I bardzo dużo, codziennie wywożono zmarłych. Wody dawali jedną blaszaneczkę taką, nie wiadomo, czy wypić, czy umyć się, czy wyprać… Nie ma mowy. Tak że dowozili tam jakąś wodę, tam w tej Olszance. Potem opowiadałam, jak nasz szpitalik był taki. Potem już nas wiozą tam, to mówiłam, Azerbejdżan, za Góry Kaukaskie, do Kutaisi, do Gruzji. I potem o tym Kutaisi wszystko opowiadałam…
    </section>
    <section>
        <time>13855</time>To był wielonarodowościowy w Gruzji łagier i był podział na zonę męską i żeńską. Jakiś czas było bez podziału, a potem było oddzielone drutami. Przy okazji Panu podam, czy napiszę numery tych łagrów, bo mam gdzieś, ale wyleciały mi z głowy. W każdym razie trójki, trójki, zera… jeden, zero… dwieście osiemdziesiąt to ten jeńców wojennych na północy. Tak, nazwiska żyjących to potem podam Panu. Książkę o tych naszych łagrach, jako pracę doktorską, napisał Dariusz Rogut z Łodzi. Po różnych archiwach, w Moskwie, w Petersburgu, wszędzie, w Polsce łaził… Dla mnie to… On poruszył, wynalazł takie różne sprawy, które mnie nie interesowały. Mówi, że tam byli tacy ludzie np. którzy nie <span style="font-style: italic;">fair </span>byli wobec swoich, jakieś tam… Bardzo dużo dokumentów i tego… Ja Panu wspominałam, że taką śmieszną dedykację napisał: „Bohaterce w mojej książce”. Teraz chciałam do tej pracy mojej potem już w muzeum, to może krótko jeszcze powiem, dobrze?
    </section>
    <section>
        <time>13964</time>Tak, jak Pan wie, byłam kustoszem działu Galerii (Sztuki) Współczesnej, potem już głównie malarstwa. I taką specyfiką naszą było to, że robiliśmy całe cykle wystaw malarzom współczesnym, głównie malarzom, parę tam rzeźbiarzy, głównie malarzom współczesnym. Nasze muzeum tylko to robiło. I takie wszystkie większe nazwiska, nie wiem czy Panu wymieniać, czy nie, od Oraczewskiego począwszy, Noworudzka…, jeszcze Kraków, Eibisch, ci koloryści głównie, bo profesor Kępiński tak był nastawiony na kolorystów, ale potem to się rozszerzyło. Była Kobzdeja wystawa, Wróblewskiego była taka bardzo znamienna wystawa, on zresztą z Wajdą studiował, mam takie zdjęcie z Wajdą, no i on już nie żył, bo robiliśmy sesję naukową. Brzozowski przede wszystkim, wspaniałe malarstwo, bo potem już po 56 roku ta odwilż, więc już te wszystkie wpływy z całego świata, bo tak to byli skrępowani tymi komunistycznymi narzuconymi różnymi restrykcjami.
    </section>
    <section>
        <time>14054</time>A potem już właśnie jakoś otworzyło się, zmieniły się trochę, doszły zupełnie nowe już aspekty. I co było bardzo ciekawe – dokonywanie zakupów, bo to się jeździło po pracowniach, częściowo z wystaw, wybierało się z wystaw, (7; 00:10:00) ale najciekawsze to było jeżdżenie po pracowniach, właśnie najbardziej znanych, najciekawszych artystów i tam na miejscu przegląd tych, poznawało się bliżej artystę. Przeglądało się i stare obrazy, wyciągał, i nowsze, bardzo lubiłam to i miło bardzo wspominam pracownie tych wielkich. I poznańscy artyści byli też pokazywani, jak Wasilkowski, Tesser, ten rektor Akademii, Berdyszak taki był przez długi czas, profesorem jest teraz, jak sobie pomyślałam, że on ma też już sześćdziesiąt lat… Tak zawsze do młodych tych zdolnych zaliczany był, Jan Berdyszak. Teraz jak czasem nieraz jeszcze ktoś przyjechał skądś i mówił, że chciałby coś z młodych, ja mówię: <span style="font-style: italic;">No oczywiście Berdyszak! </span>Już starszy pan…
    </section>
    <section>
        <time>14148</time>To nasze muzeum tylko miało ta specyficzną linię robienia, ale oczywiście z katalogami porządnymi, z katalogami właśnie. Moja duża praca właśnie to wkład w te katalogi, tych wszystkich wystaw było multum! Ponieważ Rogalin jest naszym oddziałem, to jak mieliśmy jakąś tam robotę, to można było sobie tam pomieszkać. Były wolne pokoje, często samego dyrektora pokój był wolny. To się wtedy tam siedziało i coś pracowało, opisało. To było ważne, wśród starych dębów. Należałam do Międzynarodowego Stowarzyszenia Krytyków Sztuki, AICA to jest, International Association of Art i jeździłam na kongresy. W ogóle jeździłam, reprezentując Polskę, czasem jakieś tam otwierania wystaw, ale do AICI należałam i jeździłam na te kongresy, bardzo ciekawe zresztą, właśnie w takim międzynarodowym towarzystwie, potem się znało już tych ludzi. I referaty oczywiście.
    </section>
    <section>
        <time>14241</time>Bardzo ciekawie Niemcy urządzili to, bo te wszystkie sesje i posiedzenia odbywały się w Kolonii, natomiast najpierw w Castle spotkaliśmy się, tam byliśmy jakiś czas i potem zwiedzało się i jeździło się. Piękna przejażdżka po Renie, cały taki dzień i obiad. I poznało się tych krytyków z całego świata i potem te kontakty trwały. Też się wykruszyli ci moi wszyscy znajomi… Jeździłam do Paryża też, przeważnie uważam, że zawsze jakoś tak nie w pełni pokochałam Paryż, bo zawsze przyjeżdżałam już z Anglii. Czasem miałam już załatwiony ten wyjazd, ale już taka wypompowana w tej Anglii, już zmęczona przyjeżdżam do Paryża, przeważnie upał straszny. Oczywiście, no cieszę się, i zwiedzam, kilka razy tak byłam po parę tygodni, ale właśnie tak mówię, że przez to, że przyjeżdżam już taka naładowana,<span style="font-style: italic;"> point of saturation</span>, to już nie odbieram tak żywo i tak ciepło, jak się powinno Paryż odbierać.
    </section>
    <section>
        <time>14335</time>Też ciekawe rzeczy, tam naturalnie, już nie mówię o poznawaniu wszystkich muzeów i galerii, no i ludzi też ciekawych, tam sobie w muzeach trochę popracowałam. Poznawałam po kilka dni, w tych wielkich: Muzeum of Modern Art, nie – Bzy Art Modern (? 7; 00:14:38). I z takich postaci znanych w Paryżu, to Romanowicz Zosia, on nie pamiętam w tej chwili, jak ma na imię, to oni tą księgarnię polską dużą mieli i galerię przy tej księgarni. I oni zawsze bardzo serdecznie Polaków przyjmowali, zawsze obdarowywali jakimiś książkami, jak mieli jakieś nowości. Ja tam znalazłam u nich też ciekawy obraz Potworowskiego, tak że Paryż też bardzo zawsze ciepło wspominam, ale tak jak mówię… No więc to był były te notatki, co ja tutaj porobiłam, więc teraz nie wiem, co robimy dalej.
    </section>
    <section>
        <time>14409</time><span style="font-weight: bold;">Czy np. Rygę, o Rydze Pani mogłaby coś opowiedzieć? O tej Rydze, którą Pani pamięta z dzieciństwa.</span> Dobrze pamiętam właściwie, bo miast piękne, z piękną zabudową secesyjną. Takie całe ciągi, takie aleje, ulice szerokie. Piękne budownictwo, piękne stare miasto. Potem zostało w czasie II wojny zniszczone, ale odbudowane w dużej mierze. To co wspominałam już Panu kiedyś, że takie cerkwie piękne, tam biegało się na te piękne śpiewy i koncerty. Ulica, na której mieszkałam jako panna i urodziłam się pewno w klinice, już nie wiem. I na końcu, perspektywa, taka piękna cerkiew, potem sobór taki piękny. Tak że to bardzo utkwiło, właśnie te piękne głosy, piękne koncerty… A ponieważ do tego jeszcze do czynienia mieliśmy z Rosjanami, prawdziwymi można powiedzieć, którzy po rewolucji tam się znaleźli… Było kilka szkół, aż sześć polskich szkół, a gimnazjum jedno.
    </section>
    <section>
        <time>14502</time>I do gimnazjum już szli przeważnie ci, którzy do Polski wyjeżdżali na studia. A ci, którzy chcieli już tam studiować, to raczej szli do tych łotewskich szkół, czy technicznych, czy takich, potem było łatwiej im dostać się na studia, jeżeli chcieli tam pozostać. Takie to wspomnienia związane ze szkołą, tą polską, gimnazjum. Potem te moje wyjazdy do Polski co roku. Po przyjeździe wszyscy otaczali i chcieli jak najwięcej wiedzieć, jak tam w Polsce, a co, a jak. Przyjeżdżali polscy artyści, przyjeżdżał chór „Dana” z Foggiem. Przyjechała Ordonówna też, pamiętam, jak z mamą pędziłyśmy, ja jeszcze taka nieduża, pędziłyśmy, żeby zdążyć na ten koncert Hanki Ordonówny. I potem Werrnińska, ta wielka śpiewaczka, to zawsze albo odwiedzali gimnazjum, albo my szliśmy na koncert. Przyjechał Komorowski, ten Komorowski co potem był Bór-Komorowski, bo on przecież wspaniały jeździec. I on przyjeżdżał na zawody hippiczne również do Rygi. I odwiedził nas.
    </section>
    <section>
        <time>14590</time>Wie Pan, jakie to było podniecenie? I właśnie kontakty takie kulturalne, ponieważ Ryga wspaniałą operę miała zawsze. Ja, jako małe dziecko, ponieważ mnie bardzo wcześnie rodzice zabierali do opery, to np. pamiętam „Borysa Godunowa” z Szalapinem. I ja naładowana tymi wrażeniami potem w domu sobie tańczyłam, przebierałam się. Było jedno okno, potem w drugim pokoju drugie. Tak że ta Ryga dużo mi dała, bo i te języki, tyle języków w szkole, cztery języki już w szkole podstawowej i doszły jeszcze w gimnazjum. Tej łaciny nie tak dużo. Potem można było wybrać albo łacinę, albo francuski. Ja w końcu robiłam tą łacinę chyba dwa lata, a potem na francuski przeszłam. Tak że Ryga dała bardzo dużo, taki szlif światowy, jeżeli można tak powiedzieć. Wszędzie czułam się dobrze, jak jeździłam potem, żadnych kompleksów nie miałam nigdy, (7; 00:20:00) znajomość języków też oczywiście pomagała w tym.
    </section>
    <section>
        <time>14683</time>Ale żadnych kompleksów, obracałam się w tych środowiskach takich bardzo… w cudzysłowie „wysokich” właśnie, artystycznych, z wszystkimi tymi, nie miałam. Przy spotkaniu z królowa, co opowiadałam, ani jakiś innych, tak że to jednak było bardzo ważne. Może usposobienie też takie łatwe w kontaktach, tak że Ryga mi tyle dała, dużo mi dała, bardzo dużo. <span style="font-weight: bold;">A w Rydze, gdzie mieszkaliście?</span> Na początku mieszkaliśmy na ulicy Gertrudy. Potem rodzice moi rozwiedli się i my z mamą zamieszkałyśmy na ulicy Elisabeth. To było bardziej w centrum, niedaleko dworca, ładna taka ulica, mam gdzieś pocztówki, ale nie wiem, jak zobaczę jakąś, ot pokażę Panu. Ryga… mam kilka takich kompletów różnych. I ten piękny gmach opery, i jak pamiętam, te ciągi: tutaj uniwersytet, filharmonia, politechnika, piękne takie gmachy. I od dziecka człowiek był oswojony z tym wszystkim. Dlatego, jak potem wróciłam z tych łagrów, to mnie ciągnęło…
    </section>
    <section>
        <time>14785</time>Wylądowałam w tej Tucholi, gdzie mama była, ale już mnie ciągnęło miasto, gdzie jest teatr, gdzie są uczelnie... To była Ryga. <span style="font-weight: bold;">A jeszcze interesuje mnie ta społeczność taka wielonarodowościowa. Mieliście na co dzień kontakty normalnie z Łotyszami, z Rosjanami, z innymi...? </span>Tak, tak. <span style="font-weight: bold;">Czyli uczyła się Pani tych języków nie tylko w szkole…</span> Nie tylko w szkole, ale dookoła mnie były. Jedna koleżanka, powiedzmy, mówiła po angielsku, druga po niemiecku, trzecia po rosyjsku, tak że już jako dziecko człowiek spotykał się z tymi językami i dlatego przy zdolnościach jeszcze takich, łatwości w ogóle, znaczy ucho, ucho to jest, to dlatego to wszystko tak łatwo poszło. <span style="font-weight: bold;">Trzymaliście się raczej w swoim gronie polskim czy nie, czy raczej…</span> Nawet właśnie tak nie. No miałam kilka bardzo serdecznych koleżanek, szczególnie taka Hela Czerwińska, z którą byłyśmy blisko, jej ojciec był śpiewakiem operowym, już nam tak imponował.
    </section>
    <section>
        <time>14854</time>To była taka najbliższa. Nawet pamiętam te koleżanki różne, wiec z tymi dwoma czy trzema miałyśmy kontakt. I domy miedzy sobą, bo bywałam i nawet lekcje muzyki, fortepianu, starsza siostra tej Heli dawała mi trochę, niedługo, tam dwa lata uczyłam się, może trzy, ale tylko jedno „Bolero” potrafię zagrać, więcej poszło. To tak dawno było, byłam przecież dziewczyneczką niedużą. Świetni ci nauczyciele w polskich szkołach, naprawdę, tak utkwili w pamięci. Harcerstwo też było, harcerstwo było polskie też. Mieliśmy takie ciemnozielone mundury, mam gdzieś zdjęcie, ale nie moje, tylko koleżanki. Pamiętam taki jakiś żółtawy czy pomarańczowy krawat, ale zielone mundury. <span style="font-weight: bold;"> A kościół też mieliście…</span> Kościół polski był, tak, w Starym Mieście, już tak bliżej brzegu rzeki, już jakiego wezwania nie wiem, ale tam był mój chrzest, tam była moja I Komunia, tam chodziło się na rekolekcje, na różne nabożeństwa, procesje nawet pamiętam.
    </section>
    <section>
        <time>14933</time>Tam zdjęcie jest chyba nawet z Bożego Ciała. My w krakowskich ubrankach, idziemy szeregiem, maszerujemy. W ogóle ta polskość zawsze była bardzo podkreślana, to już szkoły tak jakoś kształtowały. Jak Panu wspominałam, że potem, mniej więcej piąty, szósty rok, to Łotysze zaczęli tak jakoś bardziej trochę dbać o to, żeby więcej ten łotewski wydobywać, żeby te inne języki troszkę odsunąć. Ale to jeszcze funkcjonowało. Przepiękne kościoły, wielkie, ta katedra śliczna. Może Panu zdjęcia… może jeszcze kiedyś umówimy się tak na luzie… I w Starym Mieście przepiękne organy, jedne z piękniejszych w Europie, lepszych. I teraz, jak pojechałam raz jeden z wycieczką, w 88 roku i właśnie taką trasą: Ryga, Wilno, Tallin, Leningrad. Pierwszy raz do Wilna wtedy pojechałam, ale tam do naszych terenów nie pojechałam, do Gudogaja nie, tam nie. kuzyn mi powiedział: <span style="font-style: italic;">Nie jedź</span>.
    </section>
    <section>
        <time>15015</time>W każdym razie tą Rygę przeleciałam wtedy tymi swoimi dróżkami, tyli ulicami, gdzie biegałam do szkoły, koło opery, nad tym pięknym kanałem, przez ten wielki Bulwar Wolności z tym pomnikiem takim trzymającym trzy gwiazdy, bo to wielkie te dzielnice, bo Łotwa dzieli się na trzy… Wilno nam niestety bardzo obcięli, miały być dwa noclegi, trzy dni, a tymczasem wyszło tak, że jeden nocleg i niecałe dwa dni. Więc biegało się. Oczywiście na Rossę pojechaliśmy, kilka osób, które było, bo to było a Krakowa, z Warszawy i z Poznania, historycy sztuki. Ściśle taka właśnie historyczno-sztuczna wycieczka. To było wzruszające. Niestety to był jeszcze 88 rok, ale już tam zaczynały się jakieś, już pod tym Pomnikiem Wolności były składane ciągle kwiaty…, ale jeszcze ten rosyjski dominował. Poznałam tutaj, przyjeżdżał taki pan Markiewicz z delegacją kulturalną i potem na targach oni mieli swój pawilon.
    </section>
    <section>
        <time>15117</time>I też z nim kontaktowałam się, odwiedziłam i chciałam ich znaleźć. Wiedziałam, że ulica…, a my w tym wielkim Hotelu Lenina chyba nazywa się, bo tam są te piękne hotele, jeden Ryga…, a to był Lenina. Wieczorem, jeszcze z koleżanką, mówię: <span style="font-style: italic;">Chodźmy, pójdziemy, chciałabym znaleźć tych państwa Markiewiczów, bo mam adres – ulica Marty</span>. I tak już zmrok zapadał, jakoś tak dziwnie, jakiś zaułek, jakieś podwórza takie, niesympatycznie jakoś i idą dwie kobiety. Ja zwracam się po łotewsku, a jedna tą drugą za rękę: <span style="font-style: italic;">Uchodim, uchodim</span>. Rosjanki. Czego wystraszyły się? Nie wiem. Może jakaś taka niepewna dzielnica, chociaż nie, to było w centrum. I z tym państwem Markiewiczów, co oni przyjechali do hotelu, zabrali mnie, z nimi jeszcze wydeptaliśmy te wszystkie znane mi drogi. Pojechaliśmy do etnograficznego muzeum, no i … (? 7; 00:28:38) w programie... A w dzieciństwie, jak na wagary, to oczywiście nad morze, bo to żabi skok, pół godziny i już jesteśmy nad morzem.
    </section>
    <section>
        <time>15208</time>To morze właśnie taką dużą rolę, bo zawsze do Polski jechało się na drugą część wakacji, a najpierw zawsze jakiś czas, tam dwa, trzy tygodnie przynajmniej, nad morzem zawsze. Tak że to morze od dziecka taką też wielką rolę… Piękna plaża tej Zatoki Ryskiej. Na przykład na Świętego Jana to widowisko jest przemożne, piękne, dlatego, że w Noc Świętojańską na brzegu, a ta zatoka takie zakole trochę tworzy, beczki takie płonące ustawione były zawsze, nie ogniska takie, tylko właśnie beczki takie pamiętam. I cały wieniec tych świateł takich pięknych. I piosenki świętojańskie. Zresztą w ogóle w Rydze odbywały się co roku wielkie takie koncerty, właśnie przeważnie…, bo to nazywają się Ligo svetki, bo każda piosenka kończy się (7; 00:30:00) Ligo, Ligo, Ligo svetki – święto Ligo. Ogromny, po kilka setek tych śpiewaków. Taka Esplanada ogromna, na której w zimie lodowisko było, to biegałam zawsze na łyżwy tam, a latem właśnie koncerty tam odbywały się różne. No i te piękne pieśni…
    </section>
    <section>
        <time>15311</time>Jak będzie czas, to Panu zaśpiewam jakąś łotewską piosenkę, bo łotewski znam też doskonale, tak jak polski. To automatycznie, bo od dziecka. A nie wiedziałam, jak to jest, bo dłuższy czas nie rozmawiałam i przyjechała delegacja kulturalna z Rygi, kilka osób. I najpierw po angielsku mówiliśmy, bo oni nie chcieli po rosyjsku, wiec po angielsku. A skąd ja znam tak angielski, oni pytają. A ja mówię: <span style="font-style: italic;">A z Rygi</span>. I przeszliśmy na łotewski. Na początku tak jakoś trudno było, a potem normalnie, tak że gdzieś to siedzi w głowie w tych komóreczkach. No więc piękne lodowisko, przepiękna część taka, jeszcze te krzesła takie były modne. Nawet starsi przychodzili i tak parami na te krzesła. Jeden ktoś pcha, ktoś jedzie. Połowa lodowiska to była jazda figurowa, to zawsze patrzyło się na te śliczne… A my zawsze w polskich czapeczkach, a jakże, zadawaliśmy szyku. Takie miasto na poziomie. <span style="font-weight: bold;">A ilu Polaków mogło być, tak mniej więcej? </span>Proszę Pana, ja naprawdę, jeśli chodzi o cyfry, to…
    </section>
    <section>
        <time>15413</time>Ale sam fakt: było sześć podstawowych szkół, gimnazjum, to już świadczy o tym. Ach, to będzie można czy w encyklopedii zobaczyć, czy coś. (8; 00:00:00) <span style="font-weight: bold;">A rodzice czym się zajmowali? Kim byli z zawodu, z wykształcenia?</span> Mama moja była nauczycielką, z ziemiańskiej rodziny kresowej i założyła tam szkółkę, koło Gudogaj zresztą niedaleko, bardziej w bok. Jak dojeżdżaliśmy potem tam, to: <span style="font-style: italic;">O, Pani Irena</span>. Tak się kłaniali ci ze wsi ludzie. Tak że uczyła, a mama w ogóle taka bardzo dla ludu. No więc była nauczycielką, potem również jeszcze dalej też… No to znowu zabrnę w dygresję, ale mam się wybrała… Brat mamy Gustaw, bo u nas Gustaw, Gustaw, Gustaw… starszy był inżynierem i na tej kolei transsyberyjskiej, czy jak to się nazywało. Dobrze nawet jakoś tam mu się wiodło, ten dom rozbudował duży, ten dwór i nagle wiadomość, że ciężko chory. I mama, w tamtych czasach, to jeszcze przełom wieku z XIX na XX, wzięła tam co mogła, zgarnęła troszkę biżuterii i gdzieś mama jedzie.
    </section>
    <section>
        <time>15509</time>Młodziutka osoba jedzie przez całą Rosję, żeby do tego brata dojechać. Więc tam różne przygody, bo się oczywiście długo jechało . Niestety, już nie żył. Więc taka załamana, biedna i nie bardzo wiedziała, jak wracać, sprzedała tam co miała, jakiejś tam biżuterii trochę. Ale jacyś bardzo mili państwo, nie wiem, czy byli też na pogrzebie, już zatarło mi się w głowie, państwo Szulc-Hulpowscy mamę przygarnęli: <span style="font-style: italic;">Koniecznie musi Pani z nami zostać.</span> Świetnie sytuowana polska rodzina, mająca jakiś tam mająteczek, jakiś pałacyk. I mówią: <span style="font-style: italic;">Proszę Pani, mamy syna dziesięcioletniego i jedziemy teraz statkiem na wakacje, i będziemy parę tygodni na statku. Mamy do Pani prośbę, żeby Pani językiem polskim synem się zajęła. </span>Mama, jako nauczycielka, pojechała z nimi, zresztą luksusowo. Mama uważała, że to nawet nie wypada. Ale bardzo serdeczne tam była przyjmowana. A najlepszy dowód na to, jak była kochana i lubiana, to jestem w muzeum, nie wiem, które lata, siedemdziesiąte może to były, nie wiem.
    </section>
    <section>
        <time>15614</time>Ktoś mnie szuka. Siedemdziesiąte… jak tam to było przełom prawie wieku… no mogło być, bo chłopiec dziesięcioletni. Ktoś mnie szuka, starszy pan. Wychodzę. Jestem Szulc-Hulpowski i szukam wszędzie, po nitce, pani Józefy, mojej ukochanej nauczycielki. Osiemdziesięcioletni pan przyjechał aż do Poznania tutaj, bo był w Lublinie i tam moja kuzynka, ta która była z mamą w Tucholi, poznała go i on przyjechał. I jeszcze na grób mamy, żeby pojechać i tak serdecznie wspominał, mówi: <span style="font-style: italic;">Większość tego dobrego, co jest we mnie, zawdzięczam właśnie pani Józefie. </span>I potem przysyłał książki dla Jurka i jakoś ten kontakt był, ale już potem widocznie pisać nie mógł, córka jego pisała. A potem uciekło wszystko. Moja mama właśnie taka. Potem w czasie wojny oczywiście zgłosiła się jako siostra miłosierdzia. Czy to się nazywało wtedy siostry miłosierdzia w szpitalach, czy nie wiem, tak jakoś.
    </section>
    <section>
        <time>15703</time>Mama wtedy skończyła jakieś tam kursy, no bo uważała, że trzeba przecież pomagać rannym itd. A w Petersburgu były, bo w ogóle tam było gimnazjum takie słynne – Pensja św. Katarzyny, polska. Mama i druga siostra były tam i zgłosiły się... Mam takie ładne zdjęcie. W tym szpitalu potem była siostrą taką… przy operacji, instrumentariuszka zdaję się. <span style="font-weight: bold;">Ale to w czasie I wojny światowej. </span>W czasie I, w czasie I, tak. Szczęśliwy taki traf, że poznała tam, jako ranny, jej ojciec był. I takie uczucie wzajemne głębokie, choć on był młodszy i tak postanowili w to życie razem iść. I różne koleje losy były. Ojciec był związany z Łotwą, to było mieszane małżeństwo, dziadka… nie wiem. Wylądowali w Rydze. Ojciec był ciężko bardzo ranny. Raczej jako urzędnik pracował, był prezesem Związku Inwalidów. Bardzo był rozbudowany ten związek, z tradycjami, więc to była persona. A ojciec miał dużo wdzięku osobistego, trochę taki charakter niebieskiego ptaka powiedziałabym, zawsze bardzo lubiany, wszędzie pożądany.
    </section>
    <section>
        <time>15821</time>Takie to było małżeństwo…, ale może właśnie dlatego, że był młodszy, nie trochę nawet, sporo, jakoś to się potem rozpadło. <span style="font-weight: bold;">Ale sam był inwalidą też? </span>Tak. był bardzo ciężko ranny, miał tą jedną nogę tak usztywnioną i miał straszne bóle. Nie można było tego zli… uszkodzenia nerwu, trzeba było jeździć do sanatorium co roku, jakieś rehabilitacje. To wpływało w ogóle na stan zdrowia. <span style="font-weight: bold;"> Czyli jak się rodzice rozstali, Pani została przy mamie.</span> Z mamą, tak.<span style="font-weight: bold;"> Kontakt się urwał? </span>Nie, nie urwał, nie. Widywaliśmy się. Ojciec stale jeździł, jest takie uzdrowisko Kemery, jedno z ostatnich punktów. Zawsze tam jeździł. Mam takie zdjęcie, ja tam jeździłam, odwiedzałam ojca. Kontakt był, ale oczywiście trochę przykro było, że… jeszcze weszła ta trzecia osoba. Zresztą taka jakaś… Polko-Litwinka… Litwinka, ale mówiąca po polsku. <span style="font-weight: bold;">Jeszcze Pani rodzeństwo miała? Czy Pani jedynaczką była?</span>
    </section>
    <section>
        <time>15914</time>Właśnie… był braciszek, który umarł przed moim urodzeniem. I w Gudelach umarł, tam właśnie, w Gudogajach nie wiem czy był pochowany. I to oczywiście Rosjanie przynieśli tą czerwonkę, czy dyzenterię krwawą. Tam parę osób, dzieci kilkoro zmarło i ten mój Gustaw, bo Gustaw musiał być oczywiście… Bardzo żałuję, bardzo żałuję. Byłoby miło, a tak sama byłam, a tak miałabym brata, braciszka Gustawa. <span style="font-weight: bold;">Czyli ostatecznie Rygę opuściła Pani w czasie wybuchu…</span> Przed wojną. <span style="font-weight: bold;">Już przed wojną. </span> I my zostałyśmy po prostu z mamą. Miałyśmy wrócić, trochę opóźniło się, kto mógł wiedzieć, że wojna tutaj. I zostałyśmy same w tym domu. Bo rodziny mieszkały w Wilnie, przeważnie w Wilnie, to już pojechali szybciutko, żeby być u siebie, a my z mamą zostałyśmy w tym domu same. Pierwsze wywózki, to wspominałam Panu, że udało nam się. I teraz tu w tej książce, co Pan przywiózł, tak przeglądałam i patrzę – nazwisko Kocinel.
    </section>
    <section>
        <time>15997</time>I pamiętam, że właśnie kiedy zaczęły się wywózki, kiedyś zmrok, widzimy, że tak od tego krzyża z tej głównej drogi pędzi ktoś konno, pędzi, strasznie pędzi. On był sołtysem, w Gudogajach właśnie. <span style="font-style: italic;">Musicie uciec! Prędzej! Schować się gdzieś, bo wywózki! Jesteście na liście. </span>Ja i mama. (8; 00:10:00) Jakoś tam rzeczywiście ukryłyśmy się i u kogoś innego trochę tam mieszkałyśmy, u ciotki takiej, trochę tam dalej. To szybko przeleciało i wtedy nie wyjechałyśmy, dopiero w 44 roku mnie aresztowano, w 45 wywieziono. <span style="font-weight: bold;">Czyli majątek się nazywał Gudele</span>. Gudele. Mama wędrowała… takie dalekie podróże w tamtych czasach, nie do wiary! Była odważna i… fajna była.<span style="font-weight: bold;"> To był duży majątek?</span> Nie, to nie był duży majątek. Nie był duży. I potem, jak te wszystkie zostały podzielone, to on też. Jedna z sióstr mamy i brat, drugi brat, który był młodszy, zostali tam, a wszystkie inne po miastach porozjeżdżały się siostry: w Rydze, w Wilnie… Trzy siostry były.
    </section>
    <section>
        <time>16097</time>Tak to było, te wywózki. I potem zaczęła się konspiracja. To było, jak mówiłam Panu, świetnie miejsce i na placówkę, i na odwiedziny oddziałów itd. To było bardzo piękne wszystko, naprawdę to było piękne. <span style="font-weight: bold;">A czy sam moment wybuchu II wojny światowej sobie Pani przypomina? Czy Pani się spotkała z Rosjanami? Czy 17 września Pani jakoś pamięta?</span> Pamiętam. Idą, idą ławą. Na jedna noga nawet oponę miał przywiązaną jeden sznurkiem, drugi jakiś but. Takie to biedne… Szczęśliwie, że bardzo urodzajna jesień, cudowne jabłka mieliśmy, takie renety piękne i nowy sad, młody sad, bo był stary, wykrzywione drzewa i młody. Przepiękne jabłka. I na szczęście te antonówki wszystkie już zdjęte i poukładane na strychu, olbrzymi ten strych, na tym poukładane. Idą, idą, przeszli. Wszystko, co było tam w sadzie… wzięli po jabłuszku sobie, nawet litość brała patrzeć na to. Nic złego nie robili, nie, w każdym razie u nas nie.
    </section>
    <section>
        <time>16192</time>Bokiem przeszli, sad zaczepili i poszli dalej. To też ciekawa historia… Poznanianka… bo oni stąd uciekając, na początku wojny, wylądowali u nas, przemieszkali, nie byłyśmy jakiś czas z mamą same. Ojciec był wysokim oficerem przed wojną i oni dlatego właśnie chcieli uciec. Przed Rosjanami… już mi te daty się mylą… przed Niemcami czy przed Rosjanami oni ciekali… na początku wojny… w Poznaniu. <span style="font-weight: bold;">Przed Niemcami. Nikt się nie spodziewał, że Rosjanie przyjdą.</span> Właśnie, właśnie. I była Dula, moja rówieśniczka. I my z tą Dulą poszłyśmy na cmentarzyk przy kościele, podlejemy, może kwiatki nowe postawimy dla moich dziadków. I tak się krzątamy przy tym kościółku na tym cmentarzyku, patrzymy, bo tam taki dość wysoki mur, nie wiem, czy on teraz jeszcze, otaczający, jest. Patrzymy, a na koniu jedzie, więc tak wystaje, od pasa w górę, z gwiazdą, Rusek taki. <span style="font-style: italic;">Nu dzieweczki, nu szto eta? </span>
    </section>
    <section>
        <time>16293</time>On wiedział słowo” kastjoł”, tylko tak go przekręcał. <span style="font-style: italic;">A niczego, zdjes kino budiet. </span>Tak, pamiętam, kino. Nasze pierwsze zetkniecie. I my potem ciekawe byłyśmy, wkładałyśmy, jak takie wiejskie kobiety, chustki, pod brodą wiązałyśmy i szłyśmy tam, czy na stację Gudoły, czy tam, zobaczyć jak to wygląda. To smutno wyglądało wszystko, rzeczywiście, smutno. I w Wilnie przecież było tragicznie wtedy, bo Litwini od razu potworzyli oddziały policji i naszą młodzież bardzo dręczyli, jeszcze jak szkoły były na początku. Kadula byli u nas jakiś czas, bardzo to miło wspominam. Był brat, była Dula, znaczy Jadwiga, młodsza siostra – Stenia i Jędrek, Andrzej. On strasznie lubiał kogiel-mogiel z kakao. Z tą Dulą byłyśmy bardzo związane. Matka chciała, żeby Dula się dalej uczyła, więc zawiozła ją do Wilna i umieściła u sióstr Urszulanek na uliczce Subocz chyba, Subocz, tak. i tam niestety byli Rosjanie i wywozili.
    </section>
    <section>
        <time>16396</time>I tych sióstr trochę wywieźli i właśnie tą Dulę, moją przyjaciółkę. Była wywieziona do Rosji i potem szczęśliwie trafiła do Armii Andersa. I w Teheranie bardzo ciężko zachorowała. Zresztą tam choroby się szerzyły. Ciężko to było, bo przecież Anders zebrał te wszystkie ciężko chore i dzieci, i dorosłych. I ona opowiadała, leży, a taka ładna była dziewczyna, bardzo, piękne oczy miała i czuje, że jakaś ręka kładzie się na czole, mówi: <span style="font-style: italic;">Tak trochę uchyliłam… Jestem w niebie… Anioł… Biały anioł przy mnie jest. </span>I znowu troszkę zasnęła, potem czuje, że ktoś trzyma za rękę, jeszcze raz za głowę, za rękę… już otworzyła oczy szeroko – taki piękny Pers, lekarz, piękny, właściciel zresztą kliniki. I wielkie uczucie z obu stron! I wyszła za niego za mąż, została tam. Nazwisko ma Bazargan, to taka znana rodzina w Teheranie. Wyszła za mąż, mieli dwóch chłopców. Jeden Shapour się nazywał, drugi Maki. Ale na długo nie wytrzymała.
    </section>
    <section>
        <time>16489</time>Jednak postanowiła… Jeden niby z śmiesznych argumentów, ale to, że on tak piekielnie przystojny i interesujący, więc wiecznie koło niego te kobiety, w tych klinikach, wszędzie. Dosłownie nie mógł się opędzić, może nawet i nie chciał, u nich przecież… nie wiem. W każdym razie to był jeden z argumentów, bo rodzina pokochała ją niewymownie, ta teherańska rodzina, te wszystkie ciotki, siostry… Ona wyjechała i wylądowała w Londynie. Do dzisiaj jest w Londynie, ja ją zawsze odwiedzam. Taka Dula kochana. Jednego syna zabrała ze sobą, a drugi był już w college’u, to już zostawiła tam. Zresztą ona nigdy nie starała się… że jesteście Polacy, czy coś, nie. Starała się, żeby jak najwięcej wiedzieli o Polsce, ale byli związani z tą Persją i chodzili przecież do szkoły, a ten już został, ten Shapour w tym college’u. i ona tam dzielnie jakimiś hotelami zarządzała, taka bystra, ciągle pracowała w jakichś wydawnictwach, ale to tak społecznie, interesowała się.
    </section>
    <section>
        <time>16571</time>Kresowe przecież tam są jakieś, wileńskie takie te, to tak wtedy poczuła się związana przez ten pobyt. I jesteśmy w kontakcie, jeszcze żyje. Tylko z tej pięknej dziewczyny, ładna ta głowa, tak tu szyja, znaczy ładna w sensie takim, że normalnie, a tu tak chorobliwie utyła… ale strasznie, strasznie. Jakieś operacje miała… Kiedyś jestem u niej, bo czasami u niej nocowałam, a czasem u kuzynki normalnie i ona dzwoni, słyszę, rozmawia po persku. Ja mówię: Co się dzieje? Bo widzę, że ona taka zdenerwowana. (8; 00:20:00) Ona mówi: <span style="font-style: italic;">Słuchaj, mąż przyjeżdża jutro czy pojutrze i koniecznie chce się ze mną zobaczyć. Mówi, że tyle przecież nas łączyło itd. i dzieci, że chce się zobaczyć, porozmawiać, mieć ten kontakt. </span>Ona mówi: <span style="font-style: italic;">Słuchaj, nie ma mowy, żeby on zobaczył mnie taką. Nie ma mowy. Niech pamięta tą właśnie piękną dziewczynę, tą jego żonę. </span>Co robić? No więc ona mówi: <span style="font-style: italic;">Ty zostajesz tu.</span> Ja tam nie wiem, czy ona do koleżanki czy gdzieś tam miała, czy może u syna tego drugiego, bo też tam mieszkał w Londynie.
    </section>
    <section>
        <time>16660</time>Nie, bo on mógłby tam zajrzeć do syna, gdzież tam, nie. W każdym razie gdzieś znikła.<span style="font-style: italic;"> A ty, jak on zadzwoni, to porozmawiaj i powiedz, że bardzo przykro, ale musiałam…</span> bo ona jeszcze do Polski przyjeżdżała wtedy czasem, już taka tęga, ale jeszcze mogła przyjechać, parę razy przyjechała. Powiedz, że ja wyjechałam do Polski niespodziewanie, że teraz nie możemy się zobaczyć. Więc pogawędziłam, patrząc na tą fotografię. Rzeczywiście, co za człowiek piękny. I bardzo żałował, bo nie wie, kiedy przyjedzie. I bardzo dobrze. Taka przygoda. Potem byłam w kontakcie z jej siostrą i z tym Jędrkiem, który teraz niedawno zmarł, kilka miesięcy temu. Inżynierem był. A ta siostra średnia – pianistka. W ogóle muzykologię kończyła. Przeurocza taka, Stenia. No więc to ta rodzina poznańska, z którą tak związałam się wtedy i potem. I my potem znowu z mamą zostałyśmy same. A ta mama z tą dwójką, nawet nie wiem, gdzieś bliżej Wilna przeniosła się, bliżej Duli.
    </section>
    <section>
        <time>16752</time><span style="font-weight: bold;">A okupacja sowiecka… to jakaś nauka jeszcze wtedy była możliwa w tym czasie? Czy jakieś były problemy, np. z jedzeniem, utrzymaniem.</span> Przede wszystkim u nas tam było tak troszeczkę na uboczu, więc… Myśli Pan do wojny rosyjsko-niemieckiej? <span style="font-weight: bold;">Tak.</span> No przede wszystkim te wszystkie wywózki, prześladowania… przecież te całe rodziny wywożono tak i tak… To było okropne. <span style="font-weight: bold;">A z czego się utrzymywaliście wtedy? Mieliście zapasy jakieś? Oszczędności?</span> Trochę tam był jakiś ogród, jakieś tam kury w czasie wojny trzeba było mieć. Jedna krowa jakoś uchowała się, pamiętam. To ta krówka była, jakiś tam jeden koń, bo to wszystko się rozprysło. Zresztą ten nasz dom nigdy nie był związany z gospodarstwem, bo jeden brat-inżynier z Rosji budował dla tych sióstr, które mieszkają poza, bo był jeszcze stary dworek, gdzie mieszkali dziadkowie. Na początku, ale już teraz nie, jak już zmarli w dwudziestych latach, ci co pochowani tam w Gudogajach.
    </section>
    <section>
        <time>16847</time>Tak że gospodarstwo konkretnie związane z tym domem – nie, ale była ta siostra mamy, która została na wsi i właśnie ten podział majątku uwzględnił te osoby, które tam już zostają na gospodarstwie, dostały jakieś tam większe, a te inne, to tak symbolicznie, żeby ktoś tam przesyłał jakieś tam rzeczy, tzn. rzeczy albo pieniądze… <span style="font-weight: bold;">Jakaś nauka była możliwa w czasie tej pierwszej okupacji sowieckiej? Nie wiem, czy Pani maturę już zrobiła jeszcze w Rydze?</span> Jeszcze w Wilnie. Dojeżdżałam, w Wilnie zrobiłam taką właśnie… jak ona się nazywa… podziemną… nie, to inaczej się nazywa. <span style="font-weight: bold;">Nie tajną jakąś…? </span>Tak, tak, tak. Wszystkie papiery stamtąd, dojeżdżałam tam, ale szkoły były, na początku były szkoły, jeszcze trwały.<span style="font-weight: bold;"> I Pani chodziła normalnie? </span>Nie. Ja tylko dojeżdżałam na te właśnie, tak czasowo.<span style="font-weight: bold;"> I w tym czasie też Pani nie pracowała, tylko po prostu była Pani przy domu i tyle, tak?</span>
    </section>
    <section>
        <time>16935</time>Owszem, pracowałam w takim sklepiku przy stacji, bo ten język rosyjski znałam. Taki Żyd był, jak on się nazywał… Irszka… zresztą bardzo poczciwy Żydzina. Dobrze, że Pan przypomniał, bo o tym zupełnie zapomniałam. I potem, kiedy już hasło, że Niemcy nadchodzą, to prędko, prędko ludzie zaraz do tego sklepiku, a ja nic nie biorę. A on mówi: <span style="font-style: italic;">Czemu Pani nic nie bierze? </span>A ja mówię: <span style="font-style: italic;">No jak to tak mam wziąć?</span> To on mi tam mydło, coś tam jeszcze, taką paczuszkę zrobił: <span style="font-style: italic;">Niech Pani to bierze i idzie. Nie wiadomo, co będzie. </span>Taki był fajny. Jego ciocia, jego rodzina pomagała, przechowywała troszkę, jakieś tam zrobili takie w lesie… Był taki Żyd, co przed wojną przyjeżdżał, zawsze przywoził jakieś tam nam… Tak że ja pracowałam trochę, aż do momentu, kiedy przyszli. I znowu, z drugą kuzynką idziemy zobaczyć, bo już mówią, że w Gudogajach na stacji już Niemcy. I że podobno tam, jak się jedzie już w kierunku potem Godogaj, kościoła, od stacji tak pod taką górę i tam oni się rozbili, obozowisko.
    </section>
    <section>
        <time>17038</time>A to było wczesne rano i że oni tam myją się itd. Więc my znowu idziemy, czołgamy się tam pod tą górę, żeby dobrze widzieć. Patrzymy i proszę Pana – obrazek: tutaj wszystko ślicznie, czyściutko, widać, że czyste ręczniczki, golą się, lusterka, elegancko, wszystko, prawie, że nawet zapachy odczuwało się wody kolońskiej, bo my tak blisko leżałyśmy i patrzyłyśmy. Człowiek przypomniał właśnie tą Armię Czerwoną, jak szła taka zupełnie… A tutaj buty, czyściutko wszystko, elegancko, ordynansi. Widać było, że tam jakaś już starsza szarża, to tam dobiegają, coś tam podają, ubrania. Oczyszczone buty nawet przynosili, podawali. Więc pierwsze zobaczenie Niemców było takie, a pierwsze tamtego jednego przy kościele… <span style="font-weight: bold;">Tego Rosjanina. </span>Tego Rosjanina. (9; 00:00:00) I długo nie trwało, już Armia Krajowa od września 42 roku, już była po przysiędze, już ta cała konspiracja i praca tłumaczki już niedługo potem, od niemieckich…
    </section>
    <section>
        <time>17121</time><span style="font-weight: bold;">Za Sowietów nie było konspiracji? W zasadzie początek konspiracji to jest w momencie, kiedy Niemcy przyszli, tak? </span>No to już taka oficjalna, już to Państwo Podziemne. Oczywiście, że były. Przyznam się, że jestem słaba, jeśli chodzi o to. Przecież były już jakieś opory tworzone. <span style="font-weight: bold;">Struktury jakieś, tak?</span> Struktury, tak. bo dopiero w 42, to już potem… wcześniej ZWZ było itd. Tak że to, a potem już ta Armia Krajowa, ale to już musi Pan sobie solidnie przeczytać. <span style="font-weight: bold;">A same Gudele i Gudogaje, to tam mówiła Pani, że Żyd był, Polacy…</span> Żyd, to był sklepik przy stacji kolejowej. <span style="font-weight: bold;">Ale chodzi mi o samą okolicę. To była ludność też mieszana?</span> Jaka mieszana? <span style="font-weight: bold;">Że byli Polacy też, byli Białorusini.</span> Oni nic nie wiedzieli, w życiu nie słyszeli o Białorusi! Ci ludzie tam. Litwini są bardziej po drugiej stronie Wilna, na północy. Ale tutaj? Byli normalni ludzie, że tak powiem. Piękne polskie szkoły były.
    </section>
    <section>
        <time>17202</time>Uczyli się, czytali książki, pożyczali u nas książki. I, jak się rozmawiało, oni mówili tak troszeczkę po swojemu, po naszemu. On trochę zatrącał może o białoruski, tak między polskim a białoruskim troszeczkę ten język. Ale były bardzo dobre stosunki. <span style="font-weight: bold;">Znaczy ich się uważało za Polaków?</span> Tak! Oczywiście! Była Polska i byli Polacy! Teraz dopiero porobili te Związki Sowieckie, Białoruś i Litwę itd. Nie, nie, była normalna Polska. Młodzież i… nawet i harcerstwo. Nie pamiętam, czy tam, ale w każdym razie… Wiem, że w Wilnie Rosjanie na początku bardzo, młodzież szczególnie, cierpiała właśnie i Litwini wtedy już brzydko się zachowywali, ta policja litewska. Kałakutasy, tak ich nazywali, indyki. Wtedy młodzież bardzo ucierpiała, bardzo. A potem, jak przyszli po raz drugi Rosjanie, no to wiadomo.<span style="font-weight: bold;"> A ta tajna matura, to w którym roku Pani ją zdawała?</span> Jak to było… Zaraz, muszę sobie dobrze uświadomić. Mam gdzieś dokument.
    </section>
    <section>
        <time>17299</time>Czterdziesty pierwszy… Czy to już była konspiracja? Czy jeszcze nie… Chyba już tak, chyba jakoś tak początek konspiracji. To był gdzieś czterdziesty drugi, tak.<span style="font-weight: bold;"> I to w Wilnie, Pani mówi?</span> Tak jest. W Wilnie, w Wilnie. <span style="font-weight: bold;">Czyli jeździła Pani?</span> Jeździłam na lekcje tak zwane. To przecież bliziutko było, niecałe czterdzieści kilometrów. Pamiętam taką cudowną polonistkę, panią Orłowską. Pan od historii… Szwed chyba miał na nazwisko, nazwisko Szwed, był zresztą w obozie z nami, ten Szwed. Nazwisko Szwed. Jego pamiętam, że udało się wtedy… właśnie na tą listę taką, co już mówiliśmy, wytego. I potem kontaktowałam się z nim w Wilnie. Nie w Wilnie, tylko w Poznaniu. W Gdańsku on mieszka. On już pewno nie mieszka, pewno już na chmurce jakiejś, tak. <span style="font-weight: bold;">A w samej Akcji „Burza” to już Pani mówiła…</span> Nasza 10. Brygada czekała, bo była taka jakby koncentracja ogłoszona i miało być taka i taka data. I były zawiadomione wszystkie brygady i te bataliony nowogrodzkie, że mają tego i tego dnia, zacznie się akcja i że mają wszyscy być.
    </section>
    <section>
        <time>17412</time>Ale ponieważ nadciągała, ja już nie chcę za bardzo zagłębiać się w historyczną, bo mogę czasem coś trochę odejść, zbliżała się Armia Czerwona było wiadomo, to dowództwo przyspieszyło atak Armii Krajowej na Niemców w Wilnie, już żeby zacząć, żeby to było, że my jednak walczymy. Ale to miało jeden straszny minus, że nie wszyscy zdążyli, bo mieli tą datę o dwa dni później, czy tam dzień czy dwa, nie wiem i nie wszyscy doszli. Miało być tyle i tyle tysięcy, powyżej dziesięciu dużo, a tymczasem nie wszystkie brygady doszły. I nasza brygada dziesiąta, też właśnie, ona nie była może przewidziana na pierwszy atak, bo to była taka brygada trochę później utworzona, tak że my już tam tak wyraźnie w akcji nie braliśmy. Owszem, dowoziliśmy jakąś tam broń, ale w samej walce takiej wręcz – nie, czy grupa – nie. I wtedy nastąpiło aresztowanie dowódcy. Rosjanie zaprosili elegancko generała Wilka i dowództwo całe na rozmowy, że może będziemy razem walczyć z Niemcami...
    </section>
    <section>
        <time>17515</time>I aresztowali wszystkich, całe to dowództwo. I na Łubiankę, i tu, i tam, różnie…<span style="font-weight: bold;"> Jaka była przyczyna bezpośrednia aresztowania Pani? Była jakaś konkretna, czy tylko to, że…</span> Tak! Oni przecież dokładnie wiedzieli. Po prostu przyszli w nocy po mnie i po kuzynkę dlatego, że byłyśmy w Armii Krajowej. Oni mieli tam rozmaite swoje spisy. Przypuszczalnie znajdowali się jacyś „uczynni” ludzie, którzy tam podawali. Ale teren badali, wiedzieli, bo i byli w Gudogajach, wiedzieli, że ja przecież pracowałam. Tak że oni mieli. Potem te dokumenty się roznosiło, kontakt był. Tak że nie tylko mnie, bo przecież masowe aresztowania były, masowe aresztowania. <span style="font-weight: bold;">Po wkroczeniu Sowietów, po raz drugi, to jeszcze Pani uczestniczyła w tej konspiracji, Pani wspominała. </span> W Wilnie, bo w Wilnie jeszcze szło wszystko. No bo trzeba było przecież te dokumenty i potem, jak łączniczka w teren zanosiła, szczególnie w ten znany dla mnie teren, gdzie też byli schowani różni chłopcy…
    </section>
    <section>
        <time>17617</time><span style="font-weight: bold;">A czy jakieś przesłuchania, jakieś śledztwo było prowadzone?</span> Przed aresztowaniem? <span style="font-weight: bold;">Nie, już po aresztowaniu. </span>Tak, oczywiście. I w wiezieniu, i potem. Nigdy mnie tam nie zbili do nieprzytomności, jak tam zdarzały się właśnie takie sytuacje, ale dostałam tam porządnie, może dlatego ta nerka potem musiała być amputowana, bo może była stłuczona przez nich. Bo tam dobrze… czy po plecach, czy po głowie… Ale śmieszna np. takie, już potem w łagrach też to były takie te przesłuchania. I w wiezieniu, bo ja jeszcze w wiezieniu zapytałam ich., jak to jest. Bo jeszcze wspominałam Panu, że jakaś sąsiadka przyszła, wszystkich zabierali, kotły robili takie. I wszystkich wpuszczali i zabierali do więzienia. Więc ja mówię mu: <span style="font-style: italic;">Rozumiem, że jeszcze nas młodych zaaresztujecie, ale dlaczego np. takich innych zupełnie niezwiązanych…</span>
    </section>
    <section>
        <time>17692</time>A on mówi: <span style="font-style: italic;">Ha! Bo my wiemy, że było np. sto osób przeciwko nam. No to my bierzemy sto tysięcy, czy pięćdziesiąt tysięcy, </span>(9; 00:10:00) <span style="font-style: italic;">bo ta setka będzie w tej liczbie</span>. U nich liczy się na miliony ludzi. Tak mi tłumaczył na przesłuchaniu. Przyszedł jeden… tylko teraz, który był pierwszy… Tak, pierwszy był taki bardzo grzeczny. Mówił o Mickiewiczu… taki ojcowski trochę… Ponieważ dobrze znałam rosyjski, więc sobie rozmawialiśmy prawie że o literaturze. Potem przyszedł drugi – wrzeszczał, krzyczał, ryczał. I pomagał sobie jakąś tam pałą, czy to była broń jakaś, nie wiem, to były uderzenia mocne. Człowiek tam mdlał trochę, ale nie byłam zbita tak na amen. Tak że owszem, na pewno człowiek tam trochę traci przytomność oczywiście, jak tam łupnął go trochę, ale nie tak już tragicznie. Ale na pewno ta nerka była wtedy poodbijana. No więc te przesłuchania były co pewien czas.
    </section>
    <section>
        <time>17789</time>Rewizje były często, szczególnie w łagrach potem, ale Panu chodzi jeszcze w Wilnie… Oni tak byli zajęci aresztowaniem, wsadzaniem do więzień, wszystkie więzienia pełne, nawet jakieś szkoły , to wszystko było zapchane ludźmi.<span style="font-weight: bold;"> A śledztwo czego dotyczyło? Tego, żeby podać jakieś nazwiska, pseudonimy?</span> Oczywiście, zawsze.<span style="font-weight: bold;"> I tam trzy miesiące mniej więcej Pani była… do marca…?</span> Gdzie? <span style="font-weight: bold;">W Wilnie. Aresztowanie było w grudniu, tak?</span> Tak. <span style="font-weight: bold;">I kiedy was wywieźli?</span> Od razu byliśmy na tych Łukiszkach. Trzy miesiące. <span style="font-weight: bold;">Trzy miesiące na Łukiszkach i potem…</span> Trzy miesiące i potem już transport, i dalej w świat.<span style="font-weight: bold;"> A jak długo byliście w tym łagrze pod Saratowem?</span> Niedługo. My byłyśmy w szpitalu, jak Pan pamięta… <span style="font-weight: bold;">Tak.</span> Potem błagałyśmy, żeby nas dołączyli do łagru, bo przecież wojna się skończyła, dowiedzieliśmy się. Że my musimy być razem, bo na pewno przecież do domu wszyscy pojadą.
    </section>
    <section>
        <time>17874</time>A my tutaj zostaniemy, a tam wszyscy pojadą. I ci Rosjanie mili byli, taka doktor sympatyczna, tłumaczyli nam, że:<span style="font-style: italic;"> Nie, jesteście za słabe do łagru jeszcze, musicie umocnić się</span>. My słabo jeszcze chodziłyśmy bardzo. Ale w końcu wywalczyłyśmy jakoś, nas dowieźli tam do tego łagru smutnego. I to był gdzieś… zaraz… myśmy przyjechali 30 chyba marca, koło 1 kwietnia. W szpitalu byliśmy długo, cały kwiecień, początek wojny, jeszcze maj. Nie pamiętam, kiedy oni nas tam… pod koniec maja może do tego obozu przywieźli? Na nasze uporczywe prośby.<span style="font-weight: bold;"> I tam do października? </span>I tam do października byliśmy, a dwudziestego wylądowaliśmy już Gruzji.<span style="font-weight: bold;"> A proszę mi powiedzieć, jeszcze ten obóz, Pani mówiła, że też były złe warunki, że takie błoto było… </span>Iłoszanka, Iłoszanka koło Saratowa. My byłyśmy w szpitalu, a sam łagier był niedaleko bardzo, nie powiem, ile kilometrów, ale na pewno nie więcej, jak dwadzieścia.
    </section>
    <section>
        <time>17962</time>A może dwadzieścia pięć, nie wiem. To można dowidzieć się, bo to są wszędzie przecież zarejestrowane rzeczy. <span style="font-weight: bold;">Jak przebiegał pobyt w tym łagrze? Jaki był reżim? </span>Wyprowadzali, nas chorych nie, bo był szpitalik taki, byliśmy w tym szpitaliku, ale tak to do pracy szli. Szli do pracy i tam budowało się gazoprawod Saratow-Maskwa. Jeszcze gdzieś podobno coś budowano i część ludzi była takich, że do jakichś prac brali, ale to już szczegółowo nie wiem, jak to tam było. Bo niektórzy właśnie mówili, że jeszcze taka była ekipa robocza, która przy jakiejś tam budowie pracowała. Nie wiem, szczegółów nie znam tego. A tak, to głównie tam. No i bardzo duża śmiertelność na początku, przecież to było tych parę miesięcy, a na początku codziennie wywozili trupy rano ciężarówką. Tak było fatalnie. Jak my przyjechałyśmy, to już było lato, z tego szpitala. To znowu była bieda, bo na początku błoto było straszne, a potem okropna susza. Tylko stepy było widać dokoła, więc kopanie okropne było, a złościli się w stosunku do mężczyzn, byli bardzo brutalni, bardzo.
    </section>
    <section>
        <time>18065</time>Nieprzyjemna sprawa. <span style="font-weight: bold;">A w obozie w Kutaisi to na czym polegała tam praca? </span>Różne podobno były. Gdzieś ich wywozili również tam. Wiem, że ziemniaki ukradli i przywozili. Ale bardzo dużo w tej fabryce Opel, tam były też całe jakieś duże… Kiedyś zdziwiłam się, konwojent przyszedł, czy to Gruzin nawet, nie pamiętam, może Gruzin coś powiedział. W każdym razie jakiś konwojent przyszedł i że pójdę do roboty tam gdzieś przy owocach, tak powiedział. I przy tej fabryce była droga, znaczy kolej żelazna i takie baraki, bunkry. I ja wchodziłam, a tam dwóch Gruzinów czy trzech i takie góry cudownych owoców! I segregowaliśmy te owoce, osobno brzoskwinie, bo to wszystko tak było w kupie. Piękne! A ten Gruzin mówi: <span style="font-style: italic;">Jedz, ile chcesz, tylko nie wolno zabrać. </span>No to serce boli, jak to nie zabrać dla swoich, prawda? Potem jakoś czy tego dnia, byłam tam parę dni, przychodzi jakiś oficer i mówi, czy obiad jadłam.
    </section>
    <section>
        <time>18173</time>Ja mówię: <span style="font-style: italic;">Nie</span>. I po raz pierwszy, bo my tylko kociołki znaliśmy przecież, nic więcej. Widelce to jakoś też nasi tam robili z czegoś, jakieś tam łyżki. Idziemy, taki przyzwoity barak, czy jakiś dom, już nie pamiętam. Wchodzimy, jest elegancka stołówka, nie restauracja, ale stołówka. Widzę, że taka duża sala, gdzie siedzi dużo osób i tak trochę kieruję się, bo idę pierwsza w tą. On mówi: <span style="font-style: italic;">Niet, niet. </span>Pokazuje elegancko, a jakże, w lewą stronę. Przyzwoity zupełnie duży pokój, bardzo ładnie nakryte stoły, talerze, wszystko. Tam już wyżsi oficerowie jedzą, a tam pospólstwo. Zjadłam obiad przy stole, na talerzu. <span style="font-style: italic;">Nu wot, haraszo? </span>No tak… Zjadłam i wróciłam do tych owoców. <span style="font-style: italic;">Rabotać! Rabować!</span> Najadłam się owoców, jak nigdy w życiu. Coś tam udało mi się przemycić, ale nie dużo. Bo ziemniaki to się przemycało na konia, jak to się mówi, taką jakąś pończochę napychało się ziemniakami, przymocowywało się tutaj na brzuchu, tak i z tyłu, i to „na konia’ się nazywało. Siedziało się, jak na koniu, na tych ziemniakach.
    </section>
    <section>
        <time>18290</time>I dłuższy czas udawało się, a potem oni odkryli to. A to mówiłam Panu, że na pola herbaciane nas wywieźli? No właśnie. (9; 00:20:00) I to tak zainspirowało nas tą ucieczką. <span style="font-weight: bold;">A co wam pomagało w tym, żeby przetrwać cały ten obóz? To jakaś była nadzieja czy nie wiem…?</span> Ależ oczywiście. Choroby strasznie tłukły wszystkich, ale nadzieja była. Przecież każdy wierzył im. Żądaliśmy, żądaliśmy po prostu do Polski. Oni mówili, że kto przyjmie obywatelstwo radzieckie, to zwolnią. I grupka się znalazła, ale my to wszyscy twardo do Polski. I już. jak tam szła delegacja, czy jak to nazwać, kilka osób do nich, żeby powiedzieć: <span style="font-style: italic;">Przecież wojna się skończyła, słyszeliśmy. Już wracają, wojna skończona. </span>A oni mówią: <span style="font-style: italic;">Wojna, to wojna, a łagry, to łagry.</span> Ich nic nie obchodzi. I tak z miejsca na miejsce przerzucali w tym całym gułagu: tu, tu… tam znowu, tam… Ja mówię: <span style="font-style: italic;">Słyszeliśmy, że tam jakiś wyjechał, a my ciągle w kółko…</span>
    </section>
    <section>
        <time>18393</time><span style="font-weight: bold;">A ten wasz transport wileński tam w Kutaisi to mógł mieć kilkaset osób? Kilka tysięcy? </span>Oj, ponad… Było trzysta kobiet w tym transporcie, czy tam trzysta pięćdziesiąt. Ta Jana Kewichejda, którą Panu polecam, podam Panu adres, to ona pisala nawet o tym dokładnie. podaje cyfry. Trzysta z czymś kobiet było. To był dłuuugi transport, przecież jak śledzie w beczce wszyscy byli. Już trudno mi powiedzieć, ile tam było, dwa tysiące… Może gdzieś mam pewno zapisane, przecież to było pisane. Dużo tysięcy, wiele tysięcy, tak, tak… Tak że dłuuugie takie te transporty. Dlatego potem tak dużo tych było do przerzucania: ten żyje, ten nie żyje, tak… <span style="font-weight: bold;">Od pewnego momentu Pani pracowała już w tym szpitaliku, tak? </span>Od razu, jak przyjechałam z tego szpitala, zupełnie nie nadająca się jeszcze do pracy, no to już wtedy w ambulatorium mnie tam prosili, ale chociaż byłam jeszcze tam w szpitalu jakiś czas i pomagałam, taki mały szpitalik.
    </section>
    <section>
        <time>18479</time>I tam chorzy byli rozmaici, ciągle wszyscy wrzody mieli. Już zaczęły się w Kutaisi, a ja mówię na razie o Iłszance… czy o Kutaisi… już ja nie wiem… o Iłszance. No bo mówi Pan, od kiedy byłam w szpitaliku, czyli już w Iłszance byłam. <span style="font-weight: bold;">Ja zrozumiałem, że w Kutaisi. </span>A w Kutaisi to już normalnie w szpitalu, a tam to pomagałam trochę w ambulatorium, trochę w szpitalu, tyle, ile mogłam jeszcze. A już w Kutaisi to pracowałam normalnie w szpitalu u tego wspaniałego Gruzina, tego „bombowca” – Nieoradze miał nazwisko. To co na „dze”, to są wyższe sfery, natomiast „szwili” to są trochę niższe. <span style="font-weight: bold;">Wspominała Pani, że taką powszechną chorobą były wrzody i ogólna taka atrofia organizmu, tak? </span>Dystrofia to się nazywa. Ach nie, przecież w Kutaisi i malaria była, tak, chorób było pełno. Właśnie jakieś te biegunki, takie inne rzeczy osłabiające strasznie. I gorączki. Ale ta dystrofia to już prowadziła tak do końca zupełnie.
    </section>
    <section>
        <time>18565</time><span style="font-weight: bold;">A kiedy miała miejsce mniej więcej ta ucieczka wasza? Który to mógł być rok, miesiąc…</span> Zaraz… To jest wszystko napisane. Wie Pan, że w Moskwie działa „Memoriał”? Pan słyszał?<span style="font-weight: bold;"> Wiem, wiem. </span> I jest w tym „Memoriale” sekcja polska. I w tej sekcji polskiej pracuje pan Gurianow. <span style="font-weight: bold;">Sasza.</span> Sasza? Tak? O właśnie. Poznał go Pan już?<span style="font-weight: bold;"> Tak.</span> No wiec on bardzo dużo dla nas wszystkich zrobił. Miedzy innymi poprzysyłał dokumenty, poprzysyłał zaświadczenia, z archiwum. Jedno mam z archiwum wojskowego, chyba w Moskwie, a tamto drugie to z Petersburga. I tam z tego archiwum wojskowego, to już tak dokładnie, kiedy byłam aresztowana, jaki transport, gdzie dojechałam do Saratowa… Ale tylko do Kutaisi. Tylko numery łagrów i to wszystko. Następny jeszcze on wystarał się, mówi: <span style="font-style: italic;">Jeszcze udało mi się wydobyć Pani teczkę. </span>To jest Archiwum Historyczne w Petersburgu, w Leningradzie znaczy.
    </section>
    <section>
        <time>18651</time>Mam to wszystko, to Panu pokażę, tylko powiem, żeby Jurek przywiózł tą teczkę. Bardzo to ciekawe są dokumenty. <span style="font-weight: bold;">Jak najbardziej. </span>To tam już było dokładnie wszystko potem, bardzo szczegółowo. Właśnie ucieczka: Sawieruszyła pabieg… w takim i w takim miesiącu. No więc te dokumenty, to właśnie ten Gurianow, taki sympatyczny. On tu przyjeżdżał i właśnie Janka się z nim kontaktowała, ta Michejda, co mówił Pan. Ala, z którą ja byłam w jednej Sali w Saratowie, ona też z nim się bardzo kontaktowała często, jak przyjeżdżał. Tak że on dużo dla nas zrobił. Dzięki tym dokumentom ja dostałam to inwalidztwo wojenne. Oczywiście jeszcze lekarskie komisje były, ale to pomogło. I coś w rodzaju odszkodowania, nie dali wielkie, ale zawsze. Tak że to bardzo ważne było. Miałam dowódcy mojego też takie zaświadczenie, że byłam w brygadzie, byłam w konspiracji. <span style="font-weight: bold;">A kiedy was przewieźli już tam na północ? Do tych Borowiczy.</span>
    </section>
    <section>
        <time>18741</time>Daty dokładnej Panu nie powiem. Zaraz, zaraz… w siódmym chyba, w siódmym… Co to mógł być za miesiąc? Mi się wydaje, że to chyba lato było. Nie, zimno było. Mam to gdzieś wszystko ponotowane. Przepraszam. <span style="font-weight: bold;">Nie, to tak orientacyjnie. Jak będzie można sięgnąć potem do tych dokumentów, to chętnie bym je zobaczył, sfotografował. </span>Tak, oczywiście. Bardzo chętnie Panu dam. <span style="font-weight: bold;">A jeszcze zapytam o ten obóz tam na północy. To Pani pracowała w szpitaliku cały czas, a inni kobiety, mężczyźni to czym się zajmowali?</span> Gdzieś tam ich wozili do pracy… <span style="font-weight: bold;">W lesie pewnie, tak? Czy gdzieś…</span> Nie, nie pamiętam, żeby w lesie, ale do jakichś prac ich wywozili. To można zapytać kolegów, którzy jeszcze żyją. Bo żyje taki jeden, który był ze mną, tylko straszny pleciuga, a pisze po polsku fonetycznie wręcz…, taki ze wsi. Mówi prześmiesznie, a pisze takie… Nawet wiersze pisze długie. <span style="font-weight: bold;">Też z Wilna? Czy z tego transportu?</span> Ze wsi wileńskiej. <span style="font-weight: bold;">Aa, z wileńskiej wsi.</span> Na wileńszczyźnie tam.
    </section>
</article>