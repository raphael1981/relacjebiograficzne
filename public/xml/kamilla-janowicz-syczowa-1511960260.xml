<?xml version='1.0'?>
<article>
    <section>
        <time>0</time><b>Agnieszka Uścińska:</b> <b>Na początek proszę, żeby się Pani przedstawiła i powiedziała gdzie i kiedy się Pani urodziła.</b> 31 października roku pańskiego 1920 w Twierdzy Brzeskiej nad Bugiem.<b> Chciałam Panią prosić, żeby opowiedziała </b><span style="font-weight: 700;">Pani </span><b>historię swojego życia od początku, od dzieciństwa</b>. Od dzieciństwa – cóż ja mogę pamiętać? Nie pamiętam, dlatego że dosyć wcześnie straciłam ojca. Potem miałam ojczyma, miałam dwie siostry. I życie się toczyło normalnie, tak jak w każdej polskiej rodzinie na wschodzie.<b> Tata ile miał… Ile </b><span style="font-weight: 700;">Pani </span><b>miała lat, jak tata zmarł?</b> Nie wiem, sześć czy siedem. W dwudziestym chyba siódmym roku, tak w 1927 roku.<b> Nie pamięta </b><span style="font-weight: 700;">Pani </span><b>taty czy [niezroz.] </b>Tam troszeczkę jak gdyby pamiętam. Oczywiście, że pamiętam, ale to było tak dawno, że teraz już się wszystko zaciera.
    </section>
    <section>
        <time>68</time><b>A czym tata się zajmował? </b>Tata pracował w wojskowości. Mieszkaliśmy w twierdzy wtedy i po prostu pracował… Nie pamiętam. Gdzieś tam jest napisane, gdzie pracował. Zdaje mi się, że w wywiadzie polskim, w twierdzy. W związku z tym szybko umarł, bo go jakoś tam chyba komuniści spławili z życia.<b> A był zawodowym żołnierzem, tak? </b>Tak, służył w Legionach. <b>A mama czym się zajmowała? </b>A mama zajmowała się, tak jak to dawniej bywało, domem i wychowaniem dziecka, a potem dzieci. <b>Pani była najmłodsza, najstarsza?</b> Najstarsza. <b>Najstarsza.</b> Tak, byłam pierwsza. <b>I potem były dwie siostry? </b>Potem były dwie siostry, też z tego samego małżeństwa – Konstantego Janowicza i matki Aleksandry. Moi rodzice mieli piękne imiona. I mama potem wstąpiła w związek małżeński z panem Leonem Jakimczukiem i z tego małżeństwa też mam jeszcze siostrę przyrodnią Mirosławę.
    </section>
    <section>
        <time>158</time><b>Czyli w sumie </b><span style="font-weight: 700;">Pani </span><b>miała trzy siostry?</b> Dwie. A ja trzecia. <b>Czyli jedna była po pierwszym, po tacie, a druga po drugim mężu.</b> Tak. <b>A czym zajmował się ojczym?</b> On się urodził… On był wyznania prawosławnego. Urodził się w Mińsku. Miał szkołę muzyczną, ponieważ śpiewał w cerkwi. Tak zresztą byli wtedy wychowywani chłopcy w rodzinach prawosławnych. I miał wykształcenie techniczne. Był elektrotechnikiem, bo oprócz szkoły muzycznej każdy chłopak musiał mieć jeszcze zawód. I tyle.<b> A jaka była mama? Jaką była osobą mama?</b> Mama była uległa, mama była taką… Strzegła ogniska domowego. Rodzice mojego ojca pochodzili ze Żmudzi. Więc to było takie właśnie małżeństwo. Mama urodziła się już na Podlasiu w województwie lubelskim, a ojciec na Żmudzi, ponieważ stamtąd pochodzili jego rodzice. Babcia z domu nazywała się Bacewiczówna Joanna, a dziadek Konstanty Janowicz, tak samo jak mój ojciec.
    </section>
    <section>
        <time>277</time><b>Czym się zajmowali dziadkowie?</b> Też pracowali. Babcia też się zajmowała domem. Ja już nie pamiętam. Mieli duży dom, mieli dużo dzieci, trzech synów. Mój ojciec był najmłodszy i jeszcze miał dwóch braci i siostrę. Ale już wszyscy są… Jeszcze ciotka żyła do niedawna, ale ona już też nie żyje. Bo to była najmłodsza siostra. Ale to wszystko już jest dawno, dawno po drugiej stronie. I nie wiem, czy ten wywiad ma jakieś znaczenie dla tak odległych czasów. <b> A proszę powiedzieć, co </b><span style="font-weight: 700;">Pani </span><b>pamięta z dzieciństwa? Jakieś zabawy na przykład?</b> Wie pani, że bardzo mało pamiętam. Z dzieciństwa pamiętam – to też moja mama się zdziwiła – to pamiętam katastrofę, jadąc sanną. Gdzieś tam myśmy jechali, nie pamiętam, w zimie nad Bugiem. Sanie się stoczyły. Bo tam dawniej to były bardzo duże mrozy i duże śniegi.
    </section>
    <section>
        <time>358</time>I pamiętam, jak te konie stały gdzieś tak obok, były przykryte. Ale ja nie pamiętam, ile ja miałam lat wtedy. Bardzo byłam mała, ponieważ byłam otulona w taką chustkę kraciastą dużą. A później, jak żeśmy tam pojechali, to już też tego nie pamiętam, ale pamiętam taki ten fragment tej katastrofy. Katastrofa, taki upadek był tych sań, które się ześlizgnęły. Bug był zamarznięty, to i tak by się nic nie stało, ale takie były wtedy warunki. To z dzieciństwa taki fragment pamiętam. Ale to z małego dzieciństwa. A potem życie się toczyło tak jak w każdej polskiej rodzinie. <b>A przed wojną jak wam się wiodło? Dobrze?</b> Średnio dobrze, średnio dobrze Nie powiem, że bardzo dobrze, bo jednak to przecież był czas po wojnach i po studwudziestotrzyletniej niewoli. Ale jakoś wszyscy byli bardzo zdyscyplinowani. Ja tak pamiętam, a jak było… Każda rodzina też inaczej przeżywała. Ja pamiętam to, co było miłe sercu.
    </section>
    <section>
        <time>441</time><b>A co było miłe sercu? Pani pamięta?</b> Właśnie życie takie rodzinne, śpiewy, muzyka, opowiadania. Nie było wtedy komórek, nie było telefonów, nie było prasy takiej. Później się ta prasa jakoś już bardziej, bardziej rozwijała z biegiem czasu, z biegiem lat. I tak to wyglądało. <b>A byłyście Panie umuzykalnione? Śpiewałyście?</b> Byłyśmy. Przede wszystkim ojciec był umuzykalniony, a potem ojczym był bardzo umuzykalniony. Dlatego że on był po szkole, nie wiem, konserwatorium chyba to się nazywało wtedy. Konserwatorium mińskie.<b> Możemy zatrzymać? Mówiła </b><span style="font-weight: 700;">Pani </span><b>, że ojczym był umuzykalniony, tak?</b><b> </b>Tak, tak. <b>On miał wykształcenie muzyczne, tak?</b> Miał wykształcenie muzyczne.
    </section>
    <section>
        <time>499</time><b>I </b><b>co śpiewaliście w domu podczas takich wieczorów?</b> Różne pieśni, patriotyczne przede wszystkim, bo tam jednak wielką rolę odgrywał ten patriotyzm.<b> A jak byliście wychowywani? Raczej w tolerancji? Na przykład pewnie dużo Żydów było w Brześciu?</b> O tak, bardzo dużo. Ale myśmy byli wszyscy jakoś tak… Wszyscy z wszystkimi bardzo się zgadzali. I ja nie znałam takiego słowa „tolerancja”. Ja się nauczyłam dopiero teraz od lat. Ja nie wiedziałam, co to jest tolerancja. Przecież normalne życie było. Wszyscy z wszystkimi i w szkole, i na ulicy, i w rodzinie. Każdy szanował swoje święta. U mnie w rodzinie byli i prawosławni, i katolicy, i unici. Różnie było. I wszyscy się szanowali, i wszyscy świętowali każdy swoje święto. Wszyscy się odwiedzali. Jak praca, to praca. Tak było.
    </section>
    <section>
        <time>567</time><b>A jakie poglądy w domu panowały? Prawicowe czy lewicowe raczej?</b> O nie, nie, nie. Lewicowych to u nas nie było. Pamiętam, był taki pan, nazywał się Kosiński. I on… Tam na ulicy to wszyscy wiedzieli, że to jest komunista. Nasza mama, jak szła z nami do kościoła, to mówiła tak: - <i>Chodźcie dzieci, przejdziemy na drugą ulicę, bo tu Kosiński idzie. </i>To myśmy wiedzieli już. To tak wyglądało. Nie wiem, nie znałam takiego jakiegoś… Dla mnie komunizm to było jakieś coś takiego naprawdę bardzo niepożądanego. Nie mówiło się na ten temat. <b>A gazety czytaliście jakieś w domu?</b> Oczywiście, że były gazety. Jakiś kurier był, później wiadomości, nie pamiętam. Kurier był chyba. Tam jeszcze jakieś były, ale ja już nie pamiętam. Nie pamiętam, kochana, przecież to tyle lat ja już… Wyszłam z tego i… Już trzeba było żyć jakimś swoim własnym życiem, a tyle się w międzyczasie działo i podziało, że już jakoś tak człowiek mało wraca do tego.
    </section>
    <section>
        <time>649</time>Czasem jeszcze coś tam wspomnę, jak spotkam się z moją taką ukochaną kuzynką stryjeczną – właściwie nie kuzynka, stryjeczna siostra, bo jej ojciec i mój to byli braćmi. W Sopocie mieszka. Tak że jak się spotykamy… Zresztą bardzo mi jest taka, zawsze była i jest, bardzo życzliwa. Pozdrawiam cię, Jaga. <b> I mieszkałyście razem w Brześciu?</b> Nie. Oni mieszkali raczej tak… Nie zawsze w Brześciu, dlatego że mój stryjek był bardzo dobrym fachowcem. Pracował na kolei i miał pod sobą bardzo dużo pracowników, bo on był giserem, odlewnikiem. Dzisiaj byłby bardzo wielkim człowiekiem. I jego przenosili, bo wtedy kolej to było bardzo duże znaczenie dla pracy, dla poziomu w ogóle. Być i pracować na kolei to była jakaś bardzo wielka rzecz. Państwowa w ogóle praca, a już w szkole to w szczególności.
    </section>
    <section>
        <time>726</time><b>I co się [niezroz.]? </b>Oni byli przenoszeni i do Wilna, i do Białegostoku, i tam jeszcze gdzieś, ja już nie pamiętam. Ale przyjeżdżali na święta i zawsześmy się wszyscy bardzo lubili i miłowali. <b>A gdzie spędzało się wakacje? </b>Wakacje? Czyli letnisko – tak się nazywało przed wojną. Na letnisko się wyjeżdżało gdzieś w pobliże, na wsi. Ponieważ moja mama pochodziła ze wsi, dziadek ze strony mamy był wójtem, to miała też różne kuzynki. Myśmy wyjeżdżali nad Bug. Tam było wszędzie bardzo pięknie. Wszędzie. Sama rozkosz. Dzisiaj troszeczkę więcej na ten temat mówią, na temat Podlasia, ale Polesie i Podlasie to były najpiękniejsze tereny na świecie. Piękne drzewa, cudowne dęby. Wszystkie meble gdańskie to się robiło właśnie z tych dębów podlaskich i nadbużańskich. Meble gdańskie, które do dnia dzisiejszego są w największej cenie.
    </section>
    <section>
        <time>815</time><b>A wychowanie w domu było surowe?</b> O, dosyć surowe było. <b>Na czym to polegało?</b> Nie było pobłażania. Ale jeżeli był rygor, to wiadomo było, że tak musi być. I nie można było tam za bardzo zmieniać, bo taka była reguła wychowania w każdej rodzinie i nie wyobrażam sobie inaczej. Czasem można było sobie gdzieś tam w kąciku zapłakać czy popłakać, ale to też tak, żeby nikt nie widział. Ale rygor był. <b>A czego nie wolno było na przykład robić?</b> Wielu rzeczy nie wolno było. Czego nie wolno było robić – to, co dzisiaj wolno <b>A zdarzały się pewnie przekroczenia jakichś zasad – co wtedy? </b>Ja nawet tego sobie nie bardzo mogę przypomnieć, dlatego że żyło się według zasad i trudno było odbiegać od tych zasad. Bo były już takie wpojone od urodzenia zasady, których się każda rodzina jakoś trzymała. Nawet nie wypadało inaczej.
    </section>
    <section>
        <time>904</time><b>A jakie to były zasady?</b> Przede wszystkim morale wysokie. W szkole też był bardzo duży rygor. Nie chodziło się, nie krzyczało się, nie wrzeszczało się. Nawet na przerwie to się chodziło parami. I nauczycielka czy nauczyciel to przecież miał dyżur i jakoś nikomu do głowy nie przyszło, żeby tam przekroczyć jakieś zasady. Parami się chodziło na przerwie, bo też takie były zasady. Nie wiem, czy to wtedy się nazywało rygor, zasady takie były.<b> I nie buntowała się </b><span style="font-weight: 700;">Pani </span><b>przeciwko nim?</b> Nie. Nie, bo uważałam, że tak musi być. Zresztą chyba mi to pozostało po dzień dzisiejszy, bo ja bardzo dużo od siebie wymagam. Przede wszystkim od siebie. Do dnia dzisiejszego.
    </section>
    <section>
        <time>975</time><b>A jaką dziewczynką </b><span style="font-weight: 700;">Pani </span><b>była – odważną, wesołą, samodzielną? </b>Starałam się jakoś tak samodzielną być. Jaką byłam? Kapryśna do jedzenia. O, to byłam paskudna do jedzenia. Wszystko, czego nie jadałam w dzieciństwie, to dzisiaj mi bardzo smakuje.<b> A co to na przykład było?</b> Różne rzeczy. Na przykład nie lubiłam krupniku, nie lubiłam… Nie wiem, wielu rzeczy nie lubiłam. Byłam paskudna do jedzenia. Ja bym to jeszcze inaczej nazwała, brzydko bym nazwała, że byłam wredna do jedzenia. Ale tak było. I to sobie zapamiętałam. Dzisiaj też wielu rzeczy nie jadam. Ale normalnie te rzeczy, których nie jadałam w dzieciństwie, to dzisiaj mi bardzo smakują. Mięsa też nie lubiłam.
    </section>
    <section>
        <time>1044</time><b>A jak </b><span style="font-weight: 700;">Pani </span><b>wspomina szkołę? Gdzie </b><span style="font-weight: 700;">Pani </span><b>rozpoczęła naukę?</b> W Brześciu. Najpierw chodziłam do normalnej szkoły… Cztery klasy. A potem chodziłam do… Dawniej był inny zupełnie układ szkolny. Poszłam do gimnazjum imienia Ursyna Niemcewicza przy ulicy Sienkiewicza. Steckiewicza, przepraszam. Czy Sienkiewicza? Nie, Steckiewicza, tak. I tam chodziłam do trzydziestego któregoś roku – 1937 chyba czy 1938? 1937. Ponieważ wcześniej już zmarł ojczym mój, więc też nie było za bardzo tak możliwości dalszego kształcenia, trzeba było troszeczkę przycisnąć pasa. I rodzina się rozrastała. Bo ja dojrzewałam i siostry były małe, ale też dojrzewały. Zaczęłam pracować. Pracowałam w biurze.
    </section>
    <section>
        <time>1125</time>Ale nie traciłam kontaktu na przykład z harcerstwem. Bo w 1935 roku byłam… Na to też trzeba było dostać zezwolenie od rodziców, więc dostałam to zezwolenie od mamy, że mogę jechać na… To też się mama zastanawiała, ale pojechałam wtedy do Spały na ten zlot harcerski. Byłam w Spale na tym zlocie. Mam nawet emblemat na tym. Dostałam, bo byłam na osiemdziesięcioleciu. Potem w 1937 roku skończyłam kurs przygotowawczy, taki sześciotygodniowy kurs Czerwonego Krzyża do ratowania - pierwszej pomocy. To był taki niby przygotowawczy na wypadek wojny. Niby coś się mówiło o tej wojnie. Na wypadek wojny. To wtedy były te kursy właśnie przez harcerstwo zorganizowane. Należałam do zastępu Mew. Nie pamiętam, jak się nazywała drużyna. Wszystko mi w tej chwili uleciało. Ale to gdzieś jest zanotowane. We wcześniejszych wywiadach mam to gdzieś tam opisane.
    </section>
    <section>
        <time>1223</time>Kurs na wypadek wojny to już mówiłam. Natomiast był jeszcze… Ponieważ w Brześciu było bardzo dużo wojska zawsze, różnych formacji, i tam nawet w którymś (ale to już nie pamiętam w którym) roku w Trauguttowie otworzono szkołę wojskową, szkołę przeciwlotniczo-gazową. I w związku z tym oni też organizowali kurs (to też było przy Czerwonym Krzyżu w Brześciu) przeciwlotniczo-gazowy. O, tak się to nazywało – kurs przeciwlotniczo-gazowy. Też skończyłam ten kurs. I to wszystko się działo na wypadek wojny. Ale myśmy się tak za bardzo tym nie… Za bardzo ja tego nie przeżywałam, że to wojna, że to będzie wojna. To się mówiło o tym, że na wypadek wojny. To co? To jak będzie ranny, to trzeba go umieć opatrzyć. I jak gazy będą puszczać, to odpowiednią maskę założyć. Tak uczyli i tak było. A potem skończyłam ten kurs.
    </section>
    <section>
        <time>1314</time>I oczywiście zupełnie niespodziewanie 1 września rano spotykam taką moją koleżankę i ona mi mówi: - <i>Słuchaj, czy ty wiesz, że dzisiaj rano przekroczyli Niemcy nasze polskie granice i zajęli Gdańsk? </i>Ja mówię: -<i> Gdańsk?</i> Aha, bo ja jeszcze w 1939 roku byłam na obozie harcerskim w Cetniewie, a potem w Zakopanem. Bo to sobie przypominam, ale to jest gdzieś opisane już. Więc byłam tak zdziwiona. I czekałyśmy na dalszy rozwój, co będzie dalej. Oczywiście pierwsze bomby spadły 9 września. Chyba najpierw 5 jakiś taki postrach był jak gdyby. A potem 9 września. Ponieważ cały rząd z Warszawy uciekał na wschód… To znaczy cofał się, nie tyle uciekał, co cofał się na wschód.
    </section>
    <section>
        <time>1398</time>I tam 9 września był Brześć bardzo mocno zbombardowany. Oczywiście byli i ranni, i zabici. Też już w tej chwili pani nie powiem sum, bo to też wszystko było podane. Też przeze mnie było podane, ale dużo, dużo wcześniej. Natomiast już największym zaskoczeniem było dla nas 17 września, kiedy wkroczyły do nas wojska bolszewickie. Wtedy się nazywało Armia Bolszewicka, żaden Związek Radziecki. Związek Radziecki to był dopiero w 1944 i 1945 roku, a przedtem to były… Zresztą oni się też tak przedstawiali – Armia Bolszewicka. Któraś tam armia, już nie pamiętam. Nic już nie pamiętam. Ale tak jak zaznaczyłam - to jest wszędzie też przeze mnie podane, ale w dużo, dużo wcześniejszym, bardzo wcześniejszym terminie. Nie wiem, gdzie to było. Więc to jest...
    </section>
    <section>
        <time>1474</time>No i zaczęło się wtedy. Wtedy się zaczęły aresztowania. Oni przyszli i powiedzieli, że oni nas przyszli oswobodzić: - <i>My prijechali do was was oswabadit. </i>Ale od czego? Przynieśli nam tyle kłopotu, tyle biedy, tyle wszystkiego. Bo oni wyglądali makabrycznie w porównaniu do naszego wojska, bardzo dobrze i wyszkolonego, i wykształconego. To przecież mieli takie workowate ubrania – płaszcze, szynele – i dołem obstrzępione nitki leciały. I to było właśnie reprezentacyjne pierwsze wojsko, które przyszło nas oswobodzić od panów. Dosłownie. Tak mówili i to zapamiętałam sobie na całe życie. Nikt mnie nie przekona, że było inaczej. Bo ja to sama, osobiście, na własnej skórze przeżyłam wraz z moją jeszcze stryjeczną siostrą Stasią, która wtedy właśnie… Już oni wrócili do Brześcia.
    </section>
    <section>
        <time>1551</time>No i wtedy też podjęłyśmy pracę pomocy dla uciekinierów. Bo przecież strasznie dużo było uciekinierów z zachodniej części Polski. Oni wszyscy uciekali na wschód. Nikt nie przypuszczał, że bolszewicy nam wbiją nóż w plecy. To było wszystko zrobione przez zaskoczenie. Oczywiście zaczęły się od razu i aresztowania, i… A myśmy miały swoich chorych najpierw w Brzeskiej Twierdzy, tam w szpitalu, a potem przenieśli ten szpital do szpitala kolejowego, tych rannych. I tam żeśmy się zajmowały, oprócz oczywiście lekarzy, którzy nie opuszczali szpitala, i sióstr tam pracujących. A myśmy były pomocnicami tego personelu, który tam był. A wieczorami, jak oni przyszli, przekroczyli granicę 17 września, to za dwa dni przyszli Niemcy i świętowali, fetowali, robili różne kukły, spalali oficerów polskich.
    </section>
    <section>
        <time>1649</time>No i śpiewali: <i>- Niemiec i sowiet prajdut caly swiet</i>. O, takie były pieśni i melodie na temat oswobodzenia nas od panów. Tylko nie wiem od jakich. I zaczęły się wtedy… I rewizja. Od razu, pierwszy raz byłyśmy aresztowane z tą Stasią. Byłyśmy na przesłuchaniu. I: co my robimy w szpitalu? A my jeszcze w dodatku, jak był ktoś zdrowy – silny, mógł stać na nogach – to pomagałyśmy mu w ucieczce, żeby można było ich jakoś przeprowadzić. Ja nie osobiście, ani Stasia, myśmy się przeprowadzaniem przez Bug nie zajmowały. Ale byli ludzie dobrej woli, którzy chętnie pomagali i chętnie tych ludzi przeprowadzali przez Bug. Zresztą wszyscy tam jakoś tak bardzo chętnie udzielali tej pomocy.
    </section>
    <section>
        <time>1727</time>A u nas w domu to już był taki punkt zborny, gdzie się robiło i fabrykowało i legitymacje, i dowody osobiste, i wszystko inne. Żeby ci ludzie, cywilna ludność, która się tam znalazła, żeby mogła przejść jakoś przez tą granicę i przez Bug. I tyle. Nie wiem co jeszcze. <b>A jak wyglądały te przesłuchania? </b>Przesłuchania były bardzo paskudne, dlatego że najpierw poszłam… Ja poszłam na pierwszy ogień, a Stasia siedziała tam na korytarzu w jakimś takim prywatnym zupełnie domu, który oni oczywiście zarekwirowali, Ruscy. I oni zaczęli się pytać:<i> - Gdzie udrali polskie oficery. – My nie znajem, my nie wiemy, gdzie oni udrali.</i> – <i>Ale przecież wy tam chodzicie i wy im pomagacie. – My im nie pomagamy. My im pomagamy tylko, żeby pomóc im zrobić jakiś opatrunek</i>.
    </section>
    <section>
        <time>1811</time>I tak ciągle jedno i to samo, ciągle to samo. I taki był, pamiętam, bardzo duży, piękny, kryształowy żyrandol. I on sobie tak celował ten Rusek, siedział za biurkiem i celował. I posypały się te kryształy. Bo on strzelił. Stasia strasznie się wystraszyła, bo tam siedziała na korytarzu i czekała na swoje przesłuchanie. I ona myślała, że on mnie zastrzelił. A on mnie wyprowadził zupełnie innymi drzwiami i wtedy ją wprowadził. A mnie już nie było. I ona nie wiedziała, co się ze mną stało. W związku z tym ja nie mogłam jej zostawić. Gdzieś tam skryłam się, bo to była godzina między 3, a 4 w nocy. Schowałam się gdzieś między śmietnikami, żeby czekać, aż ona wyjdzie. I rzeczywiście jakoś się doczekałam i myśmy jakoś tak potem w nocy… Stan wojenny, a myśmy jakoś w nocy przecisnęły się, żeby się wydostać stamtąd i iść jakoś do domu. I taką miałyśmy pierwszą przygodę z oswobodzicielami naszego kraju.
    </section>
    <section>
        <time>1897</time><b>A ile razy </b><span style="font-weight: 700;">Pani </span><b>była przesłuchiwana przez nich?</b> Dwa, dwa razy. W międzyczasie została aresztowana moja mama. Bo moja mama też przeprowadzała jakąś tam cywilną ludność. I ich na granicy też tam złapali i mamę aresztowali. Siedziała w więzieniu, potem wywieźli ją na Sybir. Za działalność… Oni mieli taki wywiad, że za działalność mojego ojca, który już dawno nie żył (gdzie mama już była wdową po raz drugi). mamę nie wypuścili z więzienia, tylko trzymali ją na Syberii. I potem z armią Andersa tworzoną… Już wtedy Związek Radziecki się nazywało. Z tej Rosji jakoś się wydostała do tej armii Andersa. Mama miała wtedy… Ile mama miała wtedy? 40 lat. Jak w 1942 ich stamtąd wywieźli, to miała 42 lata, bo mama jest z 1900 roku.
    </section>
    <section>
        <time>1994</time>Tak że to była młoda jeszcze osoba. I do Polski już nie wróciła. To znaczy szła z tą armią Andersa. Też pracowała w tych ochronkach. W wojsku, była w wojsku oczywiście. Przez Bliski Wschód, przez Daleki Wschód. Tak jak cała ta armia Andersa. I już potem… Była pod Monte Cassino. Pracowała wtedy w szpitalu. I już do Polski nie wróciła i nigdy nie chciała wrócić, bo się bała. Powiedziała: <i>- Jak się w Polsce zmienią rządy, to ona wtedy wróci. </i>Ale niestety już się rządy za jej życia nie zmieniły, bo mama zmarła w 1982 roku w Londynie i tam została pochowana. Zresztą będzie umieszczona notatka na jej temat w takiej książce, która ma wyjść. Ja nie wiem, może już wyszła nawet, tylko że ja się nie miałam czasu tym zająć. Przez Polską Akademię Nauk. Trzeci tom książki napisanej przez panią… Ojej, zapomniałam w tej chwili nazwisko. Przez panią dyrektor. Zresztą bardzo miłą, uroczą osobę.
    </section>
    <section>
        <time>2090</time>To jest trzeci tom na temat cmentarzy londyńskich. I tam w tym trzecim tomie tej książki (ja mam dwa tomy, mogę potem państwu pokazać) właśnie ma być umieszczone i zdjęcie, i notatka na temat właśnie i grobu, i mojej mamy. I tyle. <b>A co </b><span style="font-weight: 700;">Pani </span><b>robiła podczas okupacji? </b>Jak moja mama została aresztowana, nam się udało uciec nie przez granicę, tylko wtedy można było wyjechać. To była taka akcja niemiecko-polska. Bo jak oni się podzielili granicą na Bugu. I ktoś, kto miał rodzinę po drugiej stronie Bugu, to mógł się starać oficjalnie o przejazd. A ponieważ moja mama była urodzona w województwie lubelskim, w Terespolu, w związku z tym nam się udało zbiec. Ale też po nas przyszli, bo chcieli nas też zabrać na ten Sybir. Ale jakoś udało nam się w ostatniej chwili zbiec z tego.
    </section>
    <section>
        <time>2186</time>No bo tam w Brześciu za duża była działalność wśród i tych uciekinierów, i tych chorych, którzy też jak tylko mogli stanąć na nogi, to też chcieli za wszelką cenę stamtąd uciec. I tak było. I całe społeczeństwo tamtejsze co mogło, to pomagało. Wszyscy wszystkim pomagali i byli pomocni. Tak że ja nie mogę sobie przypisywać jakiejś ekstra działalności, bo przecież bez ludzi by nikt nic nie zrobił, tylko trzeba budować wspólnie. I tamto społeczeństwo bardzo dużo właśnie w tym zakresie pomagało. <b>I w którym roku </b><span style="font-weight: 700;">Pani </span><b>przeszła przez granicę?</b> W 1940 roku, a ponieważ potem się od razu zgłosiłam do Warszawy… Bo tam w Warszawie leżeli nasi pacjenci, którzy byli wykradzeni ze szpitala, w Szpitalu Ujazdowskim. Kiedy to było? Myśmy przyjechali... To chyba był marzec, kwiecień – o tak.
    </section>
    <section>
        <time>2276</time>To jeszcze potem trzeba było w Białej Podlasce przejść jakąś kwarantannę i potem każdy się już rozjeżdżał, gdzie mógł. I w 1940 roku ja już byłam… W 1940 roku myśmy wyjechali właśnie, ten pociąg, a w 1940 roku w listopadzie już byłam aresztowana. Bo już ktoś się znalazł taki, który… W Terespolu pracowałam w gminie przy panu prezydencie Skolimowskim. I jego też aresztowali, wszystkich nas wtedy aresztowali.<span style="white-space: pre;">	</span>Oczywiście ja byłam zaraz… Przecież miałam tą śrubę w sobie, że trzeba było dalej działać. I byłam tą kurierką między Terespol – Warszawa – Lublin – Zamość, Zamość – Lublin – Warszawa – Biała Podlaska – Terespol. W listopadzie 1940 roku było duże aresztowanie.
    </section>
    <section>
        <time>2359</time>Akurat to było, jak przyjechaliśmy do Terespola, po strasznym pogromie żydowskim. Ale okropnym. Wtedy Niemcy zrobili ten pogrom. Wiem, że – bo to mi tak zostało bardzo w moim sercu i w mojej pamięci – wyprowadzili tych Żydów, kazali wykopać doły i w taki perfidny, najbardziej perfidny sposób… Wtedy człowiek był młody, to jakoś nie mógł tego przeżyć. Wykopali taki rów długi i Niemcy kazali skakać tym biednym Żydom skokiem zajęczym i przed tym rowem do nich strzelali i oni wpadali do tych rowów. A kto nie wyszedł, to w domu strzelali. W domu strzelali. I pan burmistrz, jak przyjechałam, to mówi, że musi gdzieś nas… Bo przyjechaliśmy, już byliśmy po tej kwarantannie w Białej.
    </section>
    <section>
        <time>2455</time>I tam kogoś z tej gminy poprosił, żeby nam gdzieś tam pokazał wolne mieszkania. Ja poszłam do pierwszego lepszego mieszkania z tym właśnie też młodym człowiekiem. Myśmy wtedy wszyscy byli młodzi. A pan burmistrz był starszy, bo miał wtedy dla mnie trzydzieści kilka lat – to był już starszy pan. I jak poszliśmy do tego domu… A to był… Też się nie orientowałam, nikt się nie orientował. To po prostu coś strasznego, co zastałam. Bo tam jeszcze były resztki na ścianie rozstrzelanych głów. To może sobie pani wyobrazić, co ja widziałam i co ja przeżyłam. I to jest… Do dnia dzisiejszego mi to pozostało. Taki uraz na tym punkcie, że tam jeszcze był świeży mózg na ścianie. Przepraszam bardzo, ale pani mnie zapytała i wymusiła na ten temat. I ja to może niepotrzebnie powiedziałam.
    </section>
    <section>
        <time>2533</time><b>I zaraz potem była </b><span style="font-weight: 700;">Pani </span><b>aresztowana, tak?</b> Tak. Nie, to było jeszcze przez jakiś czas. Ja oczywiście prawie że zemdlałam tam w tym mieszkaniu. Ale dostaliśmy taki inny pokój, inne mieszkanie. I to było krótko, bo ja byłam kilka razy na trasie tej kurierki. 19 listopada byłam aresztowana 1940 roku. To było bardzo duże aresztowanie. Jakaś była tam wsypa, nie wiem. W każdym razie i pana burmistrza, i wszystkich nas… Bardzo dużo poaresztowali. Tak że to było takie następne aresztowanie po tej czystce żydowskiej. <b>Gdzie Panią przewieziono?</b> Do Białej Podlaskiej. Tam na gestapo byłam przez chyba trzy tygodnie, tak. I stamtąd potem nas wszystkich przewieźli do Lublina na Zamek.
    </section>
    <section>
        <time>2623</time>Warunki tego przewozu były tak makabryczne, że też człowiek tego nigdy nie zapomina, o takich przewozach ludzi. To była ciężarówka przykryta takimi plandekami. Po jednej i po drugiej stronie były ławki, na których siedzieli uzbrojeni po zęby gestapowcy. A więźniowie plackiem leżeli na tej podłodze, na tej ciężarówce. I oczywiście, ponieważ ja byłam jedna tylko płci żeńskiej, więc byłam odwrócona na waleta. A myśmy leżeli. A to nie były takie drogi jak dziś asfaltowe, tylko to były szosy. To proszę sobie wyobrazić, jak myśmy byli transportowani na tych drogach, na tych szosach. Plackiem leżący z Białej Podlaskiej do Lublina. Sam przewóz to już chyba wystarczył. Potem 30 przywieźli nas do… Oczywiście ścianą do twarzy w więzieniu w Lublinie. Dostałam się najpierw do jednej celi. Tam już były osoby z Białej Podlaskiej. Była pani dyrektor Madlerowa, którą wcześniej poznałam w związku z tą działalnością taką harcersko-młodzieżową i szkolną.
    </section>
    <section>
        <time>2734</time>I 31 grudnia 1940 roku przyjechał z Krakowa sąd doraźny, czyli <i>Sondergericht</i>. Przyjechał do Lublina i tam w kaplicy była rozprawa tej właśnie grupy. Większość… Nie wiem, czy wszyscy przeżyli, na pewno nie, bo przecież niektórzy zmarli, zanim się wojna skończyła. Ale ja już nie pamiętam, kto był wtedy ze mną. Aha, wiem. Taki kolega jeszcze mój ze szkoły Rysiek Jaworski. I myśmy się dostali potem na tą (nas wyczytano pojedynczo) salę sądową w kaplicy sławetnej. Jak już ktoś miał sprawę w kaplicy, to zapadały tylko jedne wyroki – wyroki śmierci. Nie wiem, jakim zbiegiem okoliczności… Widocznie jeszcze mnie jakoś tak Pan Bóg uratował, że – jak widać – tego wyroku nie wykonano.
    </section>
    <section>
        <time>2836</time><b>A jaki wyrok </b><span style="font-weight: 700;">Pani </span><b>dostała? </b>Tam jedne wyroki tylko zapadały. Ale potem prawdopodobnie dożywocie. Dlatego że już później zapadały wyroki… Bo już później jak były sądzone koleżanki, to nie wiem, to już były chyba poza… Ale ja nie chcę się na ten temat wypowiadać, bo ja już… 4 lutego nas… Cztery osoby. To była koleżanka Stasia Suchoniówna, pani Wanda Madlerowa, dyrektorka gimnazjum z Białej Podlaskiej, i Halina Chmielewska. Cztery osoby nas wywieziono wtedy. Też nikt nie wiedział, dokąd nas wywożą. W wielkiej tajemnicy wszystko. Ale ponieważ byłam po sprawie w kaplicy, to potem jak nas wywieźli, to się tam wszyscy modlili za nasze dusze zmarłe.
    </section>
    <section>
        <time>2912</time>I zawieźli nas przez Łódź do Berlina na Alexanderplatz. I w tym Berlinie był bardzo duży nalot. Na Berlin. Ale straszny nalot, jeden chyba z największych wtedy w 1941 roku. Bo nas wywieźli w lutym. Nie, przepraszam, nie w lutym... A może w lutym, już nie pamiętam. W każdym razie wywieźli nas w lutym, ja miałam 31 rozprawę, w lutym nas wywieźli, sprzątnęli nas z tego Lublina, poprzez Łódź do Berlina. I w tym Berlinie nas… Myśmy były więzione w Berlinie na Alexanderplatz. I po tym strasznym bombardowaniu więźniów pozamykali, personel gdzieś tam uciekł. Nas na drugi dzień… Te cztery więźniarki z Lublina zostały przewiezione do Ravensbrück.
    </section>
    <section>
        <time>2987</time><b>Tylko cztery.</b> Tak. A Ravensbrück leży w ziemi meklemburskiej, 80 kilometrów na północ od Berlina. I tam przesiedziałam przez całą wojnę już. Najpierw nas… Nam się wydawało, że do Ravensbrück – taka piękna okolica, nad jeziorem, powietrze, po tych więzieniach, po tych „gestapach”, więzieniach - tutaj las sosnowy, mur. Ale jak poszłyśmy, zobaczyłyśmy ten mur… Mur był pięć metrów w górę i pięć metrów w dół w ziemi. Od zewnątrz druty kolczaste elektryzowane i od zewnątrz też druty elektryzowane, naładowane. Ale obóz to już zupełnie inna karta. Ale to ja powiedziałam już wszystko. Że jednak była ta solidarność i że solidarnie Polki, które miały możliwość, to każda pomagała na swój najlepszy sposób, w jaki potrafiła i umiała.
    </section>
    <section>
        <time>3084</time><b>I udawało się na przykład jedzenie…</b> Udawało się.<b> …Na przykład jedzenie [niezroz.]?</b> Udawało się. Udawało się właśnie dzięki takiej pomocy koleżeńskiej. <b> A bałyście się?</b> A kto się nie bał wtedy? Pewnie, że się bał. Mnie się udało wtedy tylko o tyle, że… Nie mogłam tego przeboleć jakoś tak, że tam nie było do nich dostępu. I postarałam się w ten sposób, że… Ponieważ Niemcy się bardzo bali wszelkiego rodzaju zakaźnych chorób, więc coś mi się zrobiło na twarzy. Tutaj nie wiem, sobie tam zadrapałam. I poszłam do rewiru, żeby mi tam posmarować. Posmarowali jakąś białą pastą czy coś takiego. Ja już w tym momencie nie mogłam pracować w kuchni, bo byłam skażona czymś białym. I w związku z tym: - <i>No to jak skażona, to można ją tam dać. Niech ona tam myje, niech umyje…</i> Taka Niemka tam była Mina, i ona pozwoliła mi – bo pracować trzeba – żebym umyła salę chorych, tam gdzie te króliki leżały.
    </section>
    <section>
        <time>3168</time>A właśnie o to mi chodziło, żebym tam mogła dojść. I rzeczywiście myłam tą salę, a w między czasie różne rzeczy się przenosiło z magazynu SS i z kuchni esesmańskiej do tych królików. Czy picie. Przeważnie chodziło o picie czy coś, jakąś kaszkę czy jakiś grysik. Przecież one umierały z pragnienia. Przecież tam umierały na oczach. Taka Frezia zmarła, dużo koleżanek zmarło. Przecież nie wszystkie się doświadczenia udały, że niektóre właśnie przeżyły. Ale były takie, które na miejscu tam umierały. I to był taki jedyny bardzo dobry dostęp, że koleżanki się zmobilizowały, a ja mogłam być przy nich, blisko nich i tam to wszystko jakoś doręczać im.
    </section>
    <section>
        <time>3230</time><b>Czyli koleżanki przynosiły </b><span style="font-weight: 700;">Pani </span><b>, tak? </b>Tak. <b>A Pani przekazywała królikom? </b>Tak. Albo ja tam poszłam zanieść. Jakoś tak było, że założyłam opaskę na rękę i jakoś starałam się tam… Dzięki wspólnej, tak jak zaznaczam, akcji zorganizowanej. A ponieważ one były bardzo bliskie mi sercu. Dlatego że siedziałam z nimi w Lublinie, to jakoś tak czułam się też w dużym jakimś takim obowiązku, żeby w miarę skromnych przynajmniej możliwości w jakiś sposób im pomóc. <b> I długo to trwało?</b> Pewnie, że długo. Przecież tam… Potem dopiero… Potem one się dopiero zbuntowały. Zresztą słusznie. Stawiały opór i… To ich zabrali z kolei wtedy do aresztu i w areszcie im dokonali też doświadczenia. Okropne! Przecież Niemcy się zachowywali tak brutalnie, że to się w ogóle nikomu wierzyć nie chce, że coś takiego… A dzisiaj się upominają o to, że byli wypędzeni.
    </section>
    <section>
        <time>3320</time><b>A może Pani opowiedzieć, jak wyglądał ten blok królików, jak </b><span style="font-weight: 700;">Pani </span><b>tam była?</b> Nie blok, tylko oddział na rewirze. To były też piętrowe łóżka. Nie wiem, już nie pamiętam, czy one były… Nie, tam nie było chyba piętrowych. Leżały, były w gorączce, spragnione. Jęczały przytomne lub nieprzytomne. I tak wyglądało. Oni przychodzili i cięli to, co im odpowiadało, bo robili te doświadczenia. A potem nawet – mam taką książkę – pisali, że zanim robili leki dla wojska, które było na froncie wschodnim, to musieli zrobić doświadczenia. A potem jak robili na przykład… Niby szczepili przeciw tyfusowi, to najpierw szczepili więźniom, czy więźniowie przetrzymają te przeciwtyfusowe, czy nie przetrzymają tych przeciwtyfusowych. Tak że to było wszystko jedno doświadczenie.
    </section>
    <section>
        <time>3391</time>A na tych, to już robili po prostu mord! Dokonywali mordu. I co ich teraz zostało? Zdaje mi się osiem czy ile. To przecież też już wszystko nie żyje. A było ich osiemdziesiąt kilka. Ale to część zmarła po zabiegu jeszcze w Ravensbrück, a potem w ciągu życia. Wojtka jeszcze jest w Warszawie. Półtawska jeszcze jest. Też była operowana. <b>A słyszałam, że udało się przemycić sztandar drużyny warszawskiej harcerskiej.</b> Tak, owszem. <b> Może Pani opowiedzieć o tym?</b> Tak, ale ja nie brałam w tym udziału, dlatego że to już było po Powstaniu Warszawskim, jak Niemcy wszystko wywozili z Warszawy. Jakaś się lokatorka tutaj dostała, chyba tam były drzwi otwarte. Ale ona nam przeszkadza.
    </section>
    <section>
        <time>3475</time><b>To o tym sztandarze poproszę. </b> Właśnie to w czasie Powstania Warszawskiego, jak przyjechały transporty. To przecież Niemcy potem rabowali wszystko, wagonami wywozili na składowiska. I to wszystko tam… Między innymi… Oni tam w różne części Niemiec wywozili, ale między innymi też i do Ravensbrück. Bo tam dużo było z Powstania. Cały transport z Powstania, przecież przywieźli ileś tam tysięcy ludzi. Rozstawili namiot, bo przecież nie mieli gdzie ich umieścić już. Ale teraz na przykład jest podzielony klub w Warszawie w Ravensbrück. Bo jest klub Powstania Warszawskiego… Byłych więźniarek i Powstanie Warszawskie i klub Ravensbrück ludności cywilnej.klub<div></div>
    </section>
    <section>
        <time>3540</time>To się też teraz nie tak dawno dowiedziałam o tym, że tak się dzieje. Ale może i słusznie, bo… Nie wiem, jak to tam… Cywilna ludność różnie też się zachowywała. Bo to przecież wszystko przywozili potem… I różnie się zachowywała ta ludność cywilna. Oni tam przyjeżdżali i z małpami, i z kanarkami, i z psami, z kotami – ze wszystkim. To, co im było bliskie i drogie. Rzeczywiście zostawić kanarka… One myślały, że… Tak, bo one nawet powiedziały, że one są na innych prawach, że one będą internowane na innych prawach. Nie chciały z nami rozmawiać. Nawet powiedziały: - <i>Nie rozmawiajcie z nimi, bo to są zbrodniarki.</i> Tośmy się w ogóle do nich nie odzywały.
    </section>
    <section>
        <time>3599</time>A potem na drugi dzień jak ich obdarli i w ogóle ze wszystkiego, co miały na sobie, i dostały jakieś szmaty, łaty na siebie, i z tyłu pomalowane jeszcze krzyże olejną farbą, to potem już inaczej mówiły. Może nie powinnam tego mówić, żeby tego nie nagrywać, ale niestety taka była prawda. Tak że różnie to wyglądało. I widocznie dlatego teraz jest też ten podział w Warszawie. Ale nawet nie wiedziałam o tym. <b>I to była ludność cywilna z transportów z którego roku?</b> Z Powstania Warszawskiego. <b>Z Powstania</b>. Z Powstania Warszawskiego. Bo oni przecież potem wszystkich wywozili i powiedzieli:<i> - My jesteśmy na innych prawach.</i> <b>A potem jakoś [niezroz.]?</b> Stały i czekały. Tak. Jak ich obdarli Niemcy ze wszystkiego i dali im jakieś szmaty, łaty na siebie i potem jak…Bo już nie wystarczało im pasiaków i dawali cywilne ubrania. Z innych zdejmowali, z tych co…Z zmarłych ściągnęli i dali drugiemu.
    </section>
    <section>
        <time>3673</time>Ale żeby to cywilne ubranie nie… Żeby oni nie uciekali, to z tyłu na tych ubraniach malowali na plecach takie krzyże olejną farbą. Tak że te cywilne ubrania były właśnie malowane olejną farbą. Z daleka widać było, że to są właśnie więźniowie, bo farbowane… Piękne nieraz rzeczy były i te piękne rzeczy były smarowane takim pędzlem - fest pędzlem. I krzyże takie na ukos. <b>I to wtedy udało się ten sztandar [niezroz.]. </b>I wtedy się udało znaleźć w tych właśnie sztandar. Ja też mam takie… Później pokarzę. Wtedy udało się taki sztandar przenieść. To było [niezroz.] zastęp Zalewskiej. I ten sztandar przeszedł potem i Szwecję, i ze Szwecji… W Szwecji rozstawiły koleżanki, te które wyjechały do Szwecji z transportem.
    </section>
    <section>
        <time>3749</time>Tam ten sztandar był fotografowany przez Szwedów. A potem wrócił do Polski i on się mieści w muzeum w Oświęcimiu. Ja nie wiem, czy teraz nie jest przypadkiem tam na wyspie, ale chyba nie, nie wiem. To Władka będzie wiedziała, bo ona tym żyje. Ona będzie wiedziała, czy ten sztandar jest w Oświęcimiu, czy z Oświęcimia przenieśli… Ale jak był ofiarowany do Oświęcimia, to chyba powinien zostać, nie wiem. <b>A czy w obozie </b><span style="font-weight: 700;">Pani </span><b>widziała ten sztandar, czy tylko słyszała o nim?</b> Tak, widziałam. Nie, widziałam ten sztandar. Koleżanki taką poduszeczkę jak gdyby zrobiły i dały w jakiś tam pasiak czy coś. W każdym razie przechowywały, bo… Też był lęk, strach był. I ten sztandar został w ten sposób przewieziony. Przeszedł przez Szwecję do Polski i do muzeum.
    </section>
    <section>
        <time>3818</time><b>A podobno w obozie były też tajne kursy nauczania? </b>Były. Tak, dlatego że tak jak zaznaczyłam… Ale nie jestem w stanie już wszystko tak… Dobrze, że mi pani zadaje pytania. Ja bardzo chętnie odpowiem. Albo pamiętam, albo nie pamiętam, albo wiem, albo nie wiem. Odpowiem. Ale były oczywiście tajne nauczania. Były dlatego, że tam było bardzo dużo inteligencji w obozie w Ravensbrück. Bardzo. Było dużo studentek, było dużo… O, taka była wspaniała koleżanka też Ada Pilarczyk z Zakopanego, studentka. Zmarła biedna. Ciężko zmarła. Tak że bardzo, bardzo dużo było właśnie, tak jak zaznaczyłam, już po raz trzeci powtarzam, inteligencji.
    </section>
    <section>
        <time>3883</time><b>I były wykłady jakieś, tak?</b> I były wykłady. Były wykłady, ale to wszystko w taki konspiracyjny sposób, gdzieś między blokami przeważnie. Czasem się udało gdzieś w bloku albo czasem gdzieś nawet u jakiejś blokowej, która… Gdzie funkcję pełniły Polki. I to nieraz takie różne funkcje były obsadzone przez Polki. Polki znały i języki, i były zdrowe, i dobrze się prezentowały. I tak było z Polkami. Tak że były blokowe Polki. A teraz niedawno, w zeszłym roku (czy w tym roku? Nie, w zeszłym roku) zmarła jeszcze jedna taka nasza koleżanka Marta Baranowska. Ona była chyba blokową. Tak, blokową. Nawet moją blokową była. Zmarła. Ile miała? Sto sześć lat czy siedem. Teraz zmarła w Bydgoszczy. A przecież pani Karolina Lanckorońska zmarła, mając tak samo lat dużo, dużo. Też miałam z nią kontakt, bardzo zresztą miły. Zresztą mojemu synowi bardzo dużo… Ona go poznała od dziecka.
    </section>
    <section>
        <time>3985</time>Mam od niej nawet bardzo piękną książkę, mam korespondencję z nią. Nie mam pojęcia, gdzie ona jest, ale książka to wiem, gdzie jest.<b> [niezroz.] </b>Tak że były takie postacie znamienite i w związku z tym. Też były i Francuzki bardzo… Różne, bardzo różne. Bo potem przywozili to nic ciekawego, to co przywozili. I to, co potem one tam wyrabiały w tym Ravensbrück, to… Nie powiedziałabym, żeby to był jakiś taki element twórczy czy jakiś taki znamienity. Ale było bardzo dużo i myśmy były bardzo zaprzyjaźnione międzynarodowo. Szalenie. Z wszystkimi tymi narodowościami, które tam się znalazły w obozie. I z Angielkami. Była taka Angielka Pat, pamiętam. Ona była aresztowana, bo zdaje mi się, że ona pracowała w wywiadzie angielskim. Angielka.
    </section>
    <section>
        <time>4050</time>No dużo. I Francuzki, i te różne… I ta de Gaulle Geneviève. Ona była bardzo z nami zaprzyjaźniona. Też gdzieś mam od niej jakieś listy. I później po obozie myśmy jeszcze… Ja dużo rzeczy oddałam do muzeum w Lublinie.<b> A uczyłyście się tam na przykład języków obcych, żeby się porozumieć?</b> Tak. Niektóre znały ze szkoły, bo dawniej w szkole też uczyli języków. Ja się uczyłam niemieckiego i francuskiego. Tak że były takie przyjaźnie bardzo serdeczne. Taka była Norweżka, która była szalenie z nami zaprzyjaźniona. Też potem po wojnie z nami korespondowała. Bardzo dużo. Z Czeszkami. Z Czeszkami to teraz do niedawna… Nawet jestem opisana w jakiejś książce czeskiej. Bo się dowiedziałam dopiero od tej Czeszki, z którą pracowałam już po oswobodzeniu obozu. Dlatego że potem życie toczyło się codziennością.
    </section>
    <section>
        <time>4144</time>Ale potem przyszedł moment, gdzie Niemcy zaczęli się cofać, cofać, cofać. I w związku z tym likwidowali obozy, które były tutaj bliżej granicy polskiej. To znaczy likwidowali w ten sposób, że z transportem wyprowadzali tych więźniów. Więźniowie to w tych wagonach umierali potem. Przy najbliższym jakimś przystanku to tak na stos układali tych więźniów czy więźniarki. Aż przyjedzie znowuż jakiś samochód i gdzieś tam ich spali albo do krematorium, albo krematorium takie było na wolnym powietrzu. Straszne to było wszystko. Ja już nie jestem w stanie nawet mówić na ten temat. Są osoby, które lubią mówić. Ja nie lubię mówić o obozie. A wyście tak strzelili we mnie, żeby o tym mówić. Przepraszam was bardzo.
    </section>
    <section>
        <time>4211</time><b>Ja chciałabym jeszcze Panią poprosić… Pani wspomniała o tym, że było dużo kobiet i że to takie było ciężki współżycie. Chciałam właśnie zapytać o jakieś kłótnie.</b> Nie. Sam pobyt, samo miejsce, takie skupisko. To tak jak mówię pani, jak robaki kręciły się, wszystko w jednym miejscu. Tak samo było i w męskich. Tak samo… To już jest w tej chwili wyobraźnia moja, a tutaj nie trzeba było wyobraźni, tylko człowiek w tym żył i w tym był. A że były jakieś… Były, na pewno były nieporozumienia międzyludzkie, tak jak życie się toczyło.<b> A jakieś na przykład kradzieże, bójki zdarzały się? </b>Ja nie pamiętam tego. Może były na innych blokach. Potem… Przecież myśmy były jednak na blokach takich, gdzie były same Polki. I jakoś tam nie pamiętam, żeby coś takiego istniało. Może tam gdzieś na innych blokach być może, że były, ale nie było czasu się nad tym zastanawiać, bo człowiek pracował i robił swoje.
    </section>
    <section>
        <time>4291</time><b>Czyli Polki raczej w zgodzie żyły? </b>E, nie. Oczywiście różnie było. Na moim bloku… Ile razy byłam na różnych blokach, to ja nie pamiętam, żeby miały miejsce jakieś tego typu nieporozumienia, takiego większego, grubszego rzędu, nie. <b>A jak było…? </b>Polki to był naród. To była narodowość, To jednak jest zupełnie coś innego. A tam przecież był różny element. Nie musiały to być Polki, nie musiały być to polityczne. Ale to była nasza narodowość. <b> A jak byłyście traktowane przez straż obozową? </b>Różnie. Ale raczej tak. Dlatego że Polki, tak jak pani powiedziałam, to była narodowość znamienita. W każdym bądź razie ja się za taką uważałam i uważałam wszystkie swoje koleżanki, które tam z nami przebywały.
    </section>
    <section>
        <time>4367</time><b>Ale byłyście traktowane jakoś inaczej przez to?</b> Nie. Trzeba było swoje robić. Trzeba było pracować. Trzeba było zdawać egzamin z całego dnia. I podporządkować się, bo przecież byłyśmy tak samo… Jak pracowałyśmy poza obozem, to przecież miałyśmy swoją strażniczkę, która nas dozorowała. <b>To była Niemka?</b> Oczywiście. Esesmanka. Niemka z SS. Gruppen SS. A poza tym obóz Ravensbrück… O nim się bardzo mało w ogóle mówiło i mówi. Może teraz troszeczkę więcej, tak późno. Ale to był obóz tak zwany<i> Musterlager. Musterlager</i> to znaczyło, że to był taki pokazowy, czyli bardzo trudny, ciężki obóz, który trzeba było [niezroz.] bo tam była przede wszystkim bardzo ciężka dyscyplina. I tej dyscyplinie trzeba było się albo poddać, albo zginąć.
    </section>
    <section>
        <time>4446</time>I na kościach tych wszystkich więźniarek… Obojętne, czy to były polityczne, czy niepolityczne. To te esesmanki kształciły się na tych kościach ludzkich! I one potem przecież… Taka komendantka w Oświęcimiu, Mandel, to przecież ona się wykształciła na kościach ludzkich w Ravensbrück. I potem wysyłali dopiero do różnych obozów. Bo to był Musterlager. <b>A </b><span style="font-weight: 700;">Pani </span><b>była bita? Miała </b><span style="font-weight: 700;">Pani </span><b>takie przykre jakieś spotkanie?</b> Ja starałam się unikać. Tam, gdzie coś było takiego, to… Nie stawałam nigdy w pierwszym rzędzie, bo to nigdy nie wiadomo było, co strzeli takiej dozorczyni, która odbierała apel. Czy przypadkiem po twarzy nie uderzy albo po głowie, jakby się jej coś tam nie podobało. Że chustka może inaczej zawiązana, może za ładnie zawiązana, może co. Bo to musiało być stricte tak, jak rygor nakazuje. Żadnych… Nic, tylko tak musiało być, jak jest. Jak przepis nakazywał i rygor.
    </section>
    <section>
        <time>4527</time><b>A były jakieś łagodniejsze aufzjerki?</b> Czasem się zdarzały. Ale one się długo nie utrzymywały, bo zawsze gdzieś ktoś tam na nie doniósł. Ale czasem się zdarzały. Ale zdarzały się też takie paskudne, że żyć nie dały. Ja miałam taką opiekunkę. O Boże, myślałam, że nie przeżyję już obozu. Borhardt się nazywała. Och, paskudna baba była. Z psem takim wielkim wilczurem. Ona też wyglądała jak wilczur. Ona mnie strasznie prześladowała. Już wtedy jak pracowałyśmy poza obozem, za bramą, to ona mnie tak prześladowała, że już naprawdę myślałam, że nie przeżyję tego. I kiedyś był tam w pobliżu Ravensbrück… Zapomniałam, jak ta miejscowość… Ale może sobie przypomnę. Ale w tej chwili zapomniałam, jak się nazywała ta miejscowość, w której ona mieszkała.
    </section>
    <section>
        <time>4597</time>I był nalot. I ona zginęła w tym nalocie. I na drugi dzień przyszła tam taka… Nie blokowa, ale taka starsza. To też była Niemka. To była taka niby kapo, taka starsza. I ona przyszła i mówi tak: Kama, ty wiesz co, że Borhardowa zginęła? Dzisiaj w nocy zginęła od bomby. I w ogóle nie mogli jej znaleźć. Znaleźli tylko jej rękę z tymi pierścionkami. I poznali, że to jest Borhardowa. Nie wiem, czy ja wtedy się cieszyłam, czy ja wtedy… Nie wiem, jak ja się wtedy… W ogóle dla mnie to był też taki jakiś szok. Z jednej strony, że ktoś ginie, ale z drugiej strony przecież ona mnie tak strasznie prześladowała w tej pracy. A niech tam jej… <b>A czy pamięta </b><span style="font-weight: 700;">Pani </span><b>jakieś publiczne egzekucje na przykład?</b> Oczywiście, że tak. Publiczne nie były, ale były za bramą. To znaczy słyszałyśmy, bo to było na terenie… Poza murem, ale tuż zaraz za murem i słyszałyśmy.
    </section>
    <section>
        <time>4695</time>Nawet widziałam, jak szły na egzekucję koleżanki z Lublina też. Jeszcze taka jedna Maja Waśniewska, pamiętam, to jeszcze tak obejrzała się. Bo ich wyprowadzali z bunkra, a myśmy tam pracowały. Tam takie były ubikacje i były okna białą farbą pomalowane. Więc koleżanki wiedziały, że tam będą je wyprowadzać. I mówi: -<i> Zawołajcie Kamę. Kamę zawołajcie.</i> I tak lekko uchyliły to okno. I one wtedy wychodziły z tego bunkra. Już im wtedy chyba… Tam w tym bunkrze chyba im wyczytali ten wyrok, już nie pamiętam w tej chwili. Trudno mi się w tej chwili nawet skoncentrować na wszystkim bardzo dokładnie. W każdym bądź razie one jeszcze mi posłały takiego całusa. I potem myśmy były na apelu i słyszałyśmy tylko strzały. Zostały rozstrzelane.
    </section>
    <section>
        <time>4778</time>Między innymi taka właśnie Grażyna Chrostowska ze swoją siostrą. Zresztą bardzo znana postać w Lublinie. Jest jej imienia szkoła, do której ona zdaje się chodziła. Ja tam zawsze jeżdżę do Lublina. Ale teraz już nie jeżdżę, bo… Dostaję zaproszenie, ale nie jeżdżę, bo ja przecież znałam tą Grażynę Chrostowską. Zresztą mam jej książkę. Ona pisała bardzo piękne wiersze. Bardzo uzdolniona, bardzo utalentowana dziewczyna. W moim wieku. Nie, zdaje mi się, że młodsza o rok. Tak że są w tej chwili organizowane takie konkursy poetyckie w Lublinie pamięci właśnie tej Grażyny Chrostowskiej. Na które… Zawsze są w listopadzie. Młodzież jest bardzo pięknie przygotowana zawsze i bardzo pięknie te wiersze recytuje. Cudownie naprawdę, Nie wiem, czy ktoś by z nas lepiej… Bardzo ładnie to jest wszystko prowadzone.
    </section>
    <section>
        <time>4857</time>I ona właśnie wtedy też zginęła. Potem bardzo często te były rozstrzeliwania w miejscu egzekucji. Te egzekucje w miejscu jednym takim poza murem, ale na terenie obozu. Tak że tam były te egzekucje. I dosyć często powtarzające się, słyszalne dla nas. I niekiedy widziałyśmy, jak wyprowadzają je. Najpierw wyczytują z bloku, żeby wyszły, żeby stawiły się. A potem zabierano je do bunkra, czyli do aresztu. Tam odczytano wyrok, wyprowadzano i wykonywano wyroki śmierci. Potem palono w miejscowym obozowym krematorium, a prochy wrzucano do jeziora. Dlatego zawsze jak jeździmy, to zawsze to jezioro… To jest piękne, piękne jezioro. Zawsze jest okwiecone różami. Wrzucamy zawsze te róże.
    </section>
    <section>
        <time>4943</time><b>A za co one trafiały do bunkra?</b> Dlatego żeby odczytać im wyrok. Szły do bunkra, bo one siedziały w obozie. Normalne więźniarki, które przyjechały z wyrokiem do… <b>Z wyrokiem śmierci?</b> Tak. I je potem brano tam, żeby odczytać im wyrok i stamtąd wyprowadzano już je na egzekucję. <b>A </b><span style="font-weight: 700;">Pani </span><b>była kiedyś w bunkrze? Trafiła </b><span style="font-weight: 700;">Pani </span><b>tam?</b> Byłam. Jak przywieźli nas z tego Berlina, to byliśmy w tym bunkrze. <b>I jak wyglądał bunkier? </b>Maleńka cela. Tam był sedes, stolik taki jakiś przymocowany, składany. I to wszystko. I jakaś taka prycza. <b>Długo tam Pani była?</b> Nie, byłyśmy chyba do tygodnia tam, jak nas przywieźli z tego Berlina. <b>We cztery tak?</b> Tak. Ale każda osobno siedziała. <b>W pojedynczych celach?</b> W pojedynczych celach.
    </section>
    <section>
        <time>5018</time>I w drzwiach klapka. Tam wsuwano rano kawę, potem coś tam na obiad. Nie wiem, soczewicę czy coś. I potem też jakieś ziółka. I to wszystko. Tak wyglądała cela. A teraz tam na dole, tam gdzie były te cele i tam gdzie były odczytywane wyroki… To chyba tam było, tak. Ale tam dokonano tych wszystkich zbrodniczych eksperymentów. To w tej chwili tam jest taka cela. Tam się odprawiają zawsze nabożeństwa, jak my przyjeżdżamy. A na górze jest muzeum. A muzeum to jest w ogóle w tej głównej kwaterze. A tutaj jest takie muzeum bunkrowe, takie te z aresztu. Tam są właśnie też te osoby, które tam siedziały. Ja nawet nie wiem, czy tam jest moje zdjęcie, czy nie ma, czy ja tam dawałam, czy nie, nie pamiętam. Bo mnie na tym nigdy nie zależało. Ja zawsze starałam się uciekać od tego wszystkiego, bo inaczej bym chyba nie dożyła tego, co jestem teraz w tym wieku, w jakim jestem.
    </section>
    <section>
        <time>5109</time><b>A chciałam zapytać, co robiłyście w czasie wolnym, jak była chwila wolnego?</b> Jak była chwila wolnego? Tych chwil wolnych było tak mało. Nieraz szłyśmy spotkać się albo chorym gdzieś tam coś przynieść. Na przykład była też taka moja podopieczna Edzia z Lublina. Ona leżała też w jednym z tych bloków rewirowych. Rano do niej poszłam jeszcze i ona mówi: <i>- Wiesz co, od brata dostałam </i>– bo to już było tak pod koniec –<i> Od brata dostałam taką paczkę. Chciałam ci dać, żebyś tam coś spróbowała. </i>Nie mam pojęcia… Ja mówię: - <i>Edzia, nie mam czasu, bo ja teraz… Wczoraj wieczorem nie byłam, ale…</i> Ona mówi: <i>Ja tak wczoraj czekałam na ciebie.</i>
    </section>
    <section>
        <time>5169</time>Ja mówię:<i> - Ale myśmy późno wróciły z pracy, dlatego rano. – To chciałam ci… </i>Ja mówię<i>: Edzia, nic mi teraz nie dawaj. Jak wrócę z pracy… </i>Ona się zwlokła z tego swojego łóżka, z tego wyrka swojego i doszła tak do okna, bo to na parterze było. I doszła do tego okna. –<i> Tak wczoraj na ciebie czekałam. </i>Ja mówię: -<i> Edzia, nie mogłam przyjść. – To wiesz co, ja ci… – Edziu, nie dawaj mi teraz. Jak przyjdę wieczorem z pracy, to przyjdę tutaj do ciebie.</i> Wracamy z pracy. A Wojtka, ta moja koleżanka [niezroz.] i tam jeszcze inne, taka cała grupa koleżanek czeka, aż my wrócimy z tej pracy. Bo myśmy tam też przywoziły różne wiadomości. Pracowałyśmy na zewnątrz, to przynosiłyśmy różne wiadomości. A ona mówi tak… A my idziemy, na ten blok wchodzimy, a tam taki zadymiony ten obóz strasznie.
    </section>
    <section>
        <time>5231</time>Te koleżanki nas spotykają i Wojtka mówi tak: <i>- Słuchaj, dzisiaj w południe Edzia umarła.</i> O, widzisz, takie dziecko było życie. I ponieważ nasz blok był tuż tuż przy krematorium, to tam te zwłoki się paliły. I ta Edzia się biedna paliła, bo jak w południe zmarła… I ten dym się tak układał na ten plac obozowy. A czasem to nieraz przyszłyśmy z Hanką… Jak tam na dole spałyśmy, łóżko było zrobione. Przyszłyśmy z pracy, a tutaj pełno takiego prochu było z tego krematorium. To wszystko spadało nam na to łóżko. Tośmy tak to wszystko zgarnęły i na trawnik] zdmuchnęłyśmy. Bo to przecież były prochy ludzkie. Takie rzeczy wam opowiadam, a przecież to nie jest istotne. To są takie moje w tej chwili wspomnienia.
    </section>
    <section>
        <time>5307</time><b>Bardzo istotne. Bardzo ciekawe. A miała Pani tam kogoś takiego bliskiego, u kogo można było się na ramieniu wypłakać?</b> To przecież z Hanką Burdówną byłyśmy przecież przez lata. A poza tym miałam bardzo dużo tych koleżanek, z którymi trzeba było się od czasu do czasu jakoś przycisnąć i spotkać. I Zosia była, i Wojtka była, i szereg koleżanek z Lublina, które już nie żyją. A trwałyśmy razem z tą Burdówną. Ja nie wiem, czy ona coś tam wspomina na ten temat, że myśmy były razem stale.<b> A miała Pani chwile zwątpienia, załamania?</b> Jezus! ile razy było zwątpienie. Potem zwątpienie przechodziło. Ja sobie myślę: - <i>Nie, trzeba przecież jednak to wszystko wytrwać</i>. Ile razy było zwątpienie, Boże. Pewnie, że było. Tam nikt nie był aż takim bohaterem. Były zwątpienia.
    </section>
    <section>
        <time>5377</time><b>I co wtedy pomagało najbardziej?</b> Przemyślenia i… Trzeba albo żyć, albo… Albo będę żyła, albo nie będę żyła. Nie wiem. Albo przeżyję, albo nie przeżyję. Różnie. <b>A była Pani religijną osobą?</b> Ja bardzo. I to mi pomogło. To mi pomogło. <b>A jak obchodziłyście na przykład święta w obozie?</b> To różnie też tak było. Czasem trzeba było iść do pracy. Czasem było trochę wolnego, to spotykałyśmy się właśnie to na jakimś odczycie, to na jakiejś takiej swoistej… Robiłyśmy wewnętrzną akademię. Tam też śpiewałyśmy sobie trochę. Albo każda też miała jakąś rolę do spełnienia. Czy recytowałyśmy. Ja miałam wtedy jeszcze dość dobrą pamięć, a dzisiaj nic nie pamiętam. Bardzo lubiłam przede wszystkim Pana Tadeusza i Norwida. To moich takich bardzo… Nie gardziłam absolutnie Słowackim, ale to tacy byli… Przede wszystkim Norwid. Norwid to mi też tak pomógł, bo… Po prostu lubiłam Norwida. Bardzo lubiłam deklamować jego. –" Do kraju tego, gdzie kruszynę chleba podnoszę przez uszanowanie dla darów nieba". I to to tyle.
    </section>
    <section>
        <time>5496</time><b>To mówiła Pani w obozie sobie?</b> Mówiłam, ale po obozie jeszcze długo pamiętałam. Bardzo długo pamiętałam. To nawet koleżanki zawsze mówiły: - Z<i>aśpiewaj albo „Polesia czar”, albo „Do kraju tego”. </i>Jak byłyśmy w Spale, to zawsze mnie prosiły. Nawet Hanka prosiła: <i>- Kama, powiedz tego Norwida swojego ulubionego albo coś z „Pana Tadeusza”. – "Gdzie był sad, drzewa owocne, posadzone rzędem…” </i>? Wszystko przeszło już.<b> A czy rodzina wiedziała, co się z Panią dzieje?</b> Nie. Potem się dowiedziała. Poza tym mama nie wiedziała, bo mama była przecież na Syberii, a potem… Przepraszam bardzo, ale tak mi załkało trochę. <b>Trafiła Pani od razu do bunkra, tak? </b>Tak, z tymi koleżankami.<b> I później jak [niezroz.]?</b> Dali nas do bloku. I już potem zaczęło się takie życie blokowe, obozowe.
    </section>
    <section>
        <time>5609</time><b>A czy miała Pani na przykład goloną głowę? </b>Tak. Wszystkie. I dlatego nas dali też do bunkra. <b>To było w bunkrze, tak? Czy przed?</b> Przed bunkrem, ale po ogoleniu do bunkra. Zapomniałam o tym powiedzieć. Co było też powodem, między innymi. Trzeba było jakąś złośliwość jeszcze uskutecznić na koniec. A wszystkie miałyśmy bardzo takie… Młode dziewczyny. Pani Madlerowa miała tylko. Starsza pani, bo miała 40 lat, 45 chyba. Tak, ona była starsza od mojej mamy. I tyle. <b>A zabrano wam te rzeczy, w których przyjechałyście? </b> Ale oczywiście. Od razu, z miejsca i nie było odwrotu. Wszystko zabrali. <b>I dostałyście pasiaki, tak?</b> Tak. Wtedy, ponieważ to był kwiecień, to już była wiosna, to myśmy dostały wtedy już letnie sukienki. Bo tak jak powiedziałam, to był <i>Musterlager</i>. <div></div>
    </section>
    <section>
        <time>5692</time>I tam wtedy przestrzegano właśnie tych rygorystycznych norm i w… Takie niby głupstwo, ale to nie było głupstwo, bo to były takie życiowe rygory na nazwę tego obozu. W kwietniu nam dawano już letnie sukienki, a potem w zimie pasiaki. Jesienią. Już nie wiem, w jakim miesiącu, to wtedy pasiaki i takie… Jeszcześmy dostały letnie sukienki i takie tak zwane jaki – takie żakiety. To wtedy były pasiaki. To to dostałyśmy i te sukienki takie. A potem pasiaki. Oczywiście był emblemat, był trójkąt i przynależność na trójkącie. To litera „P” – Polka, Polen. I pod trójkątem numer: sześć tysięcy zero zero dziewięć. Tam nie było nazwiska. <i>Sechs, null, null, neun.</i><b> A jak dbałyście o higienę? Prałyście te ubrania czy zmieniano wam? </b>Przecież jak człowiek chciał jakoś zachować, to przecież prał i w zimnej wodzie, i pod sobą nawet suszył, żeby porządnie wyglądać i…
    </section>
    <section>
        <time>5794</time>Jeszcze fartuch był do tego. Taki tutaj fartuch. Fartuch się brudził, to przecież fartuch też trzeba było wyprać, złożyć odpowiednio i suszyć pod sobą na sienniku.<b> Spało się na tym?</b> Oczywiście. Rano jeszcze był mokry, ale był taki jeszcze z tymi kancikami, się ubierało. <b>I myłyście się też w zimnej wodzie? </b>Ciepłej nie było. Tylko zimna. Dobrze, że w ogóle była zimna woda. Później to i wody nawet zimnej nie było. Kolejka do zimnej wody też. Trzeba było się umyć. <b>Pewnie były pluskwy, pchły?</b> Na naszym bloku nie było nawet, dlatego że jednak Polki bardzo przestrzegały… Chociaż w tych ciężkich warunkach i tak jak zaznaczyłam, że pod sobą fartuchy prały i co tylko możliwe, żeby się nie zapluskwić i nie "zainsekcić". Ale na blokach innych to różnie było. Ale Polki starały się, bardzo starały się przestrzegać higieny. Dlatego ich brali do różnych prac.
    </section>
    <section>
        <time>5897</time><b>A w zimie bardzo dokuczało wam zimno?</b> Pewnie. Ja pamiętam, jak poszłyśmy na ten nowy blok… Nie pamiętam, który to był numer bloku, ale jeszcze wtedy nie było tego trzeciego piętra, tylko drugie. To jak dziś pamiętam, bo wtedy były straszne mrozy. To od pary zamarzały rzęsy. Rzęsy były dosyć długie i gęste jeszcze wtedy, to od pary… Człowiek jak spał, usnął i nosem para wychodziła, to tutaj było wszystko zamarznięte i rzęsy były zamarznięte. Tak było zimno. Że to człowiek w ogóle to przeżył. Ja nawet staram się nie myśleć o tym, ale skoro mnie pani pyta, to odpowiadam. Chociaż niechętnie. Taka jest prawda. <b>A chorowała Pani w obozie?</b> O, ile razy. Właśnie po tej szczepionce tyfusu, to tak zachorowałam, że mnie koleżanki przywlokły ledwo do obozu.
    </section>
    <section>
        <time>5983</time><b>I leżała Pani w rewirze obozowym?</b> Nie, w bloku. Ale co to, lepiej trzeba było iść do pracy, aniżeli gdzieś tam w bloku się pętać. Bo jeszcze i w ruchu, i jakoś w tej pracy było. W pracy to przynajmniej, tak jak myśmy tam pracowały za murem, coś można było się napić ciepłego. Dlatego że myśmy… A dlaczego myśmy tam pracowały? Ponieważ w 1943 czy 1944 roku alianci bardzo zbombardowali Berlin. I to jest taki odnośnik… Zapomniałam, jak się to po niemiecku nazywa, ale to było takie ministerstwo gospodarstwa. I jeszcze jakiś tam dodatek był. Oni na całą Rzeszę wydawali kartki żywnościowe. To ministerstwo. I ich zbombardowali. To przecież była podstawa do ich tam jeszcze jakiejś takiej egzystencji.
    </section>
    <section>
        <time>6069</time>Oni też przecież tam, cywilna ludność to przecież… Chyba że tam ktoś mieszkał na wsi. Ale tak to oni mieli kartki, te racje swoje. I ich zbombardowali, że oni się musieli stamtąd… Gruz. Stamtąd się musieli wynieść. I wpadli na taki cudowny dla siebie pomysł, żeby im wybudować baraki na wzór naszych baraków Ravensbrück. I tam mężczyźni, więźniowie, budowali identyczne baraki, takie jak mieli więźniowie. I oni tam mieszkali. I całe to ministerstwo właśnie w tym lesie mieszkało i tam urzędowało. I myśmy tam pracowały. I stamtąd mogłyśmy właśnie słuchać radia. Stamtąd miałyśmy też takie możliwości, że można było wysyłać listy, chociaż to nie była jedna tylko komórka wysyłki, bo było kilka. Stamtąd można było słuchać radia, bo jak szłyśmy sprzątać te pokoje i tam było radio, a oni byli w pracy, to przecież wtedy był nasłuch radia BBC Londyn.
    </section>
    <section>
        <time>6166</time>Albo co jeszcze było? Z Francji… Zapomniałam. Może sobie przypomnę. W każdym bądź razie można było sobie nastawić. Oczywiście żeby ktoś tam nie zobaczył i nie doniósł, bo to było wtedy też bardzo niebezpieczne. I w związku z tym myśmy tam miały właśnie tą możliwość. Bo tam mężczyźni budowali te baraki i też pracowali. I to była ta właśnie taka możliwość kontaktu ze światem.<b> Czyli kontaktowaliście się z obozem męskim? </b>Tak. Nawet z takim harcerzem jednym, z którym… Wysłałam… Tak, oryginał listu jednego, bo potem to wszystko zostało wyrzucone, jest… Gdzie ja to dałam? Do Lublina. Tak, oryginał dałam do Lublina. Mam taką skrzyneczkę, ale to też dam chyba. Ale to dam chyba na wyspę tej Kasi Tkaczyk.
    </section>
    <section>
        <time>6258</time>I kopię tego listu zrobiłam. Teraz w tej chwili jest bardzo trudno go odczytać, ale wysłałam ksero Tajchertowi. On się bardzo ucieszył z tego. I ja mu powiedziałam, że ja mu wysyłam odpis tego grypsu, bo ten gryps, oryginał jest w Lublinie. To jak będzie w Lublinie… Ale on wie, że jest w Lublinie, bo mu to napisałam. Ale ten gryps… I napisałam treść tego listu, bo to się tak zaciera. Tam było pisane dwoma ołówkami – jeden kopiowy, a drugi jakiś inny. W każdym bądź razie przecież to są lata. To jest 1944 rok. To sobie policzcie, ile lat ma ten gryps. Treść była napisana, to jeszcze pisałam dawniej, można było… Bo przecież nie było niczego innego, żadnego ksera, to na maszynie treść jest tam napisana. Ale ten gryps można przeczytać, jeżeli da się ksero w powiększeniu. W powiększeniu to można ten gryps przeczytać, bo bardzo piękna treść tego grypsu jest, i właśnie jak młodzież wtedy pisała do siebie listy.
    </section>
    <section>
        <time>6346</time>On powiedział, że on to zrobi i że mi przyśle taką jedną kopię. Tajchert. Ale to taką kopię niech Tajchert wam też przyśle do Warszawy, niech pani się upomni o niego. On chętnie wam to zrobi i da. I można wtedy, jak to będą duże litery, przeczytać. <b>A co w tym grypsie było?</b> Bardzo ładna treść właśnie o tym, że… Wtedy to już 1944 rok. Ostatnie wiadomości. Bo oni też tam gdzieś wysłuchali, bo jak tam budowali te baraki, to gdzieś też wysłuchali, gdzie się znajduje… W każdym pokoju to przecież była mapa. Bo oni mieli te mapy i tam zatykali tymi swoimi chorągiewkami znaki, jak oni tam idą i jak się cofają. I on mi to napisał w tym liście. I bardzo taką ładną, głęboką treść napisał właśnie w tym grypsie. I tam pozdrawia niektóre koleżanki. Tak że warto.
    </section>
    <section>
        <time>6419</time>Ja mam jeden jeszcze, ale ja tego to już wam nie dam, bo on mi przyśle duże… Ale oryginał, tak jak mówiłam, jest w Lublinie. A Tajchert niech wam przyśle do Warszawy. To się upomnicie, on wam przyśle na pewno. Bo, tak ja mówię, jest bardzo piękna treść tego grypsu. I tam właśnie też się odnosi do Najświętszej Maryi Panny i do Azjatów, że chcieli świat zawojować. U mnie się odciski porobią na pewnej części ciała. <b>Ja chciałabym Panią poprosić teraz o to, żeby Pani opowiedziała o wyzwoleniu, jak wyglądało wyzwolenie obozu.</b> To jest zupełnie oddzielna historia tego odcinka życia obozowego. Ponieważ było właśnie to harcerstwo tajne w obozie… A w naszym zastępie była jeszcze taka doktór Janina Węgierska. Która przyjechała z… Ona jest… To była łodzianka.
    </section>
    <section>
        <time>6504</time>Nawiasem mówiąc, nawet koleżanka Hanki Burdównej chyba z gimnazjum. I z Oświęcimia przyjechała do… To znaczy jak Oświęcim ewakuowano czy wcześniej… Jakoś wcześniej ona znalazła się w obozie Ravensbrück, ta właśnie doktór Węgierska. I doktór Węgierska… Ja mam jej, pokażę wam, list i jej zdjęcie, bo jeszcze mam. Ona, ponieważ się dowiedziała… Już był taki rozgardiasz. Jako jedna z pierwszych to wyjechała pani Karolina Lanckorońska z tymi Francuzkami. A potem to wszystko już tak było… Napięty ten okres wojny, że się coś dzieje, że jednak już teraz, to już chyba niedługo wyjdziemy z tego obozu.
    </section>
    <section>
        <time>6571</time>Że znalazł się ten Folke Bernadotte, Szwed rodziny królewskiej, który… A to wiecie, tak? Władka wam więcej powie, bo ona była w Szwecji, ona wtedy wyjechała do Szwecji. On zainteresował się również Polkami i zorganizował taki transport zabrania Polek do Szwecji. I oczywiście wielka radość nastąpiła i wszystkie chciały wyjechać do Szwecji. I wszystkie wyjeżdżały, kto mógł i kto żyw, a miał możliwość… To szło jakoś tak blokami i numerami, że część tych Polek do tej Szwecji wyjechała. Bliższe szczegóły na temat tego wyjazdu i Szwecji, i ilości, i wszystkiego, opowie koleżanka druhna Sikorowa. Zwróciła się do nas… Bo tak już te transporty wychodziły, wychodziły z tego obozu, wychodziły.
    </section>
    <section>
        <time>6655</time>Ale Węgierska pomyślała o tym, że zostają ciężko chore w obozie. A ponieważ tych chorych w obozie było bardzo dużo (chorych różnych narodowości) i koleżanki – lekarki lub nie lekarki, pielęgniarki – postanowiły zostać, każda przy swojej narodowości. Więc zostały… Nie Szwedki, tylko zostały Czeszki, Słowaczki, Austriaczki, Francuzki. Polki również, ponieważ w tym tysiącu 300, czy 200 chorym, które niezdolne były do żadnego transportu pieszego, trzeba było jakoś zapewnić opiekę. Przecież to byłoby bardzo niehumanitarne, żeby te chore zostały. I tak jak zaznaczyłam, wszystkie narodowości przy tych chorych zostały, a jednocześnie wszystkie razem wspólnie pracowały.
    </section>
    <section>
        <time>6738</time>I do polskiej grupy dołączyła doktór Janina Węgierska. One wszystkie musiały mieć zezwolenie od głównego lekarza Niemca, esesmana, który zarządzał chorymi i rewirem obozowym. Zwróciły się do doktora Teitera, który dawał zezwolenie dla tych, które… One jemu powiedziały po koleżeńsku, bo on był też lekarzem. I te lekarki się zwróciły do niego, że one chcą zostać przy swoich chorych. I on na to się zgodził. Zgodził się i one zostały zupełnie legalnie. Poza tym nie wolno było już nikomu więcej zostawać. Ale Janka… Co ona sama zrobi z tymi 200 ciężko chorymi, które nie chodzą, nie wstają, nie siedzą? Zwróciła się do nas, czyli do Hanki Burdównej i do mnie, czy byśmy nie zostały z nią przy chorych.
    </section>
    <section>
        <time>6824</time>Tutaj jadą, wychodzą, wszyscy się żegnają, bo jadą do tej Szwecji. Nam zrobiły miejsce w szeregu, jak wrócimy z pracy, żebyśmy dołączyły do nich i do tego wyjazdu, a tu Janka się zwraca z taką prośbą, żeby z nią zostać. Ciężka była chwila decyzji. Aleśmy tak jakoś spojrzały na siebie i powiedziały: - <i>Zostajemy.</i> Bardzo koleżanki były zdziwione, te które nam tego miejsca ustąpiły i chciały, żebyśmy razem jechały. Ale powiedziałyśmy: <i>- Zostajemy z Węgierską.</i> Samo pozostanie to było bardzo, bardzo trudne też, dlatego że my zostajemy nielegalnie. Bo jeżeli nas wykryje Niemiec kontroler, to on nas zastrzeli. Więc poszłyśmy na ten ciężko chory blok do Janki i Janka nas ukryła. Ukryła nas w bloku tam z tymi ciężko chorymi. I przy tych chorych…
    </section>
    <section>
        <time>6912</time>Ja nie wiem, czy ja leżałam wtedy przy trupie czy półtrupie, nie mam pojęcia. Hanka tudzież przy innym. I przyszedł właśnie ten kontroler. Flaum się nazywał Niemiec, który kontrolował blok. Bo przecież <i>Ordnung muss sein,</i> według niemieckiego powiedzenia, że porządek musi być. I jeszcze na tym bloku była taka Rosjanka Antonina Nikiforowa. Bo ona została też przy swoich chorych ta Antonina Nikiforowa, która ukryła nielegalnie swoją przyjaciółkę Francuzkę o nazwisku i imieniu Marie Claude. Ona była dziennikarką pisma „L’Humanité”. I ukryła tą Francuzkę, bo ona została nielegalnie. Jak wiadomo pismo, „L’Humanité” to jest pismo o profilu lewicowym. Bardzo miła ta Marie Claude była.
    </section>
    <section>
        <time>6995</time>I przyszedł kontrolować. A my jesteśmy trzy osoby nielegalnie ukryte. Ale wpadły na taki pomysł… Nie pamiętam która, chyba to ta Antonina Nikiforowa… Potem powiem jeszcze parę słów na temat tej Antoniny Nikiforowej. Wpadły na taki pomysł, że na drzwiach na takiej kartce wyrysowały trupią czaszkę i napisały: "<i>Streng verboten".</i> To znaczy surowo zabronione. I one zameldowały, jaki jest stan chorych, ile jest ich i jaki jest stan chorych. Ale wchodzić tam nie wolno, dlatego że tam jest choroba zakaźna. I on ten rewolwer zabezpieczył, do tyłu i w tył zwrot, i nie wszedł już na salę, już tam nie kontrolował. Dlatego że oni się bardzo bali chorób zakaźnych. I w ten sposób myśmy się uratowały.
    </section>
    <section>
        <time>7072</time>Ale nie wychodząc jeszcze tam z tego schowku, z tych łóżek. Jeszcześmy słyszały… Bo Rosjanki to one tam wiedziały, że niedługo Rosjanie przyjdą. Czuły to i chciały się schować i spotkać tych Rosjan. Tymczasem usłyszałyśmy, tam będąc w schowku, najpierw krzyk, a potem strzał. I cisza. Czyli te Rosjanki, które schowały się tam za blokiem na zewnątrz, najpierw krzyczały, a potem on je zastrzelił i święty spokój. I one były zastrzelone. I tak to było, i tak wyglądało pozostanie w ukryciu na własne ryzyko. Przez kilka dni, to było chyba 26 albo 25 kwietnia, w każdym bądź razie znalazłyśmy się w takim ogniu artylerii trójkątnym. I te wszystkie szrapnele leciały na obóz. W ogóle nie można było wyjść, bo to wszystko leciało – kule, szrapnele, co się dało, wszystko to leciało na ten plac obozowy. I to tak trwało przez kilka nocy.
    </section>
    <section>
        <time>7165</time>Rano troszeczkę było spokoju, wszystko było wyłączone, woda, wszystko. Trzeba było z wózkiem ręcznym iść do tego jeziora, przynajmniej trochę tej wody przynieść. Nie, jeszcze wtedy nie było… Później wody nie było. W każdym razie były to bardzo trudne i ciężkie takie chwile tych ostatnich godzin, zanim nas oswobodzili Rosjanie. Rosjanie oswobodzili nas 30 kwietnia o godzinie dwunastej. I myśmy już rano widziały flagi nad miastem Fürstenberg, to jest koło Ravensbrück, a o godzinie dwunastej na rowerze przyjechał Rusek, Rosjanin przyjechał na rowerze do Ravensbrück. I wtedy, pamiętam, Czeszki, Rosjanki witały ich z czerwoną flagą na wiwat. Tak to wyglądało. I potem już przyszli Rosjanie, już jakoś tam było.
    </section>
    <section>
        <time>7246</time>Już [niezroz.] wodę wyłączyli. A w międzyczasie, jak myśmy tak się same rządziły bez nikogo i bez niczego, to nam te kobiety umierały. To trzeba było składać w tej łazience jedno na drugie. Tutaj człowiek wstawał, tutaj z wody musiał się myć, straszne to było. Tak widzę teraz te stosy tych kobiet w tej łazience, a tu trzeba było się jakoś umyć, żeby żyć. Tak to wyglądało. Tak że to jest, o Jezus, okropne. Pani się dziwi, że mnie się nie chce opowiadać o tym wszystkim?<b> Nie dziwię się.</b> I tak ja tego wszystkiego nie jestem w stanie… Bo nie jestem w stanie. Bo mi nerwy już wysiadają zupełnie. I potem przyjechali Rosjanie. Już tam w tej kuchni zaczęłyśmy się rządzić, już ujawniłyśmy się.
    </section>
    <section>
        <time>7304</time>A! Jeszcze cośmy zobaczyły ciekawego. Jak zobaczyłyśmy flagę białą nad miastem – to znaczy, że już miasto się poddało – wyszłyśmy do jeziora swobodnie. Bo jeszcze do końca był strażnik na bramie, który nas wpuszczał i wypuszczał, bo on miał dyżur. On miał dyżur i… Wychodzimy, jak zobaczyłyśmy tą flagę, patrzymy, a na warcie zostało ubranie esesmańskie. Bo on zdjął to ubranie i ubrał się na pewno w ubranie więźnia i uciekł. I poszedł sobie w las, bo też uciekał. To była taka ciekawostka dla nas też. I wyobraźcie sobie, że ten esesman, już nie pamiętam, jak mu tam było na imię, że ten esesman zostawił swoje ubranie i uciekł. I na pewno w pasiakach. Ubrał się w pasiaki i poszedł sobie w siną dal i koniec. A może sobie jeszcze kazał rowek tu zrobić, nie wiem. W każdym bądź razie w ten sposób się ratował. Tak to wyglądało.
    </section>
    <section>
        <time>7380</time><b>A ja</b><b>k wyglądało wkroczenie Rosjan do obozu?</b> To wkroczył ten jeden o dwunastej na rowerze. On wkroczył, że jesteśmy wolni i że przyjdą. I potem już rzeczywiście przyszli Rosjanie. I tam już trzeba było przede wszystkim te wszystkie bloki… Bo to nie tylko u nas byli ci zmarli, ale wszędzie tam, gdzie leżeli… Przecież z tysiąca trzystu osób, to tam bardzo dużo w międzyczasie poumierało nam. I Czechów, i Rosjanek, i różnych innych, różne inne osoby przecież zmarły. I oni wtedy sprowadzili z tego miasta, z tego Fürstenberg, Niemców i kazali im to wszystko układać na stosy. I tam gdzieś, nie wiem, na cmentarz chować to wszystko. Sprowadzali jakieś trumny, to wszystko…
    </section>
    <section>
        <time>7444</time>A w krematorium były jeszcze niedopalone ciała w piecach. Bo tam były takie trzy piece. I tak jak było tutaj to krematorium i tutaj były te piece, to po tej stronie stał taki baraczek, taka szopa-baraczek, i tam było pełno, pełno, pełno trupów nagich. Leżały w różnych pozach. Bo to przecież kilka dni, to rozkładały się w różne… I układały się przecież te ciała ludzkie i cała ta anatomia układała się już potem… Rządziła się swoimi prawami. Ten obraz, słuchajcie… Straszne. Nie do zapomnienia. Tak. Tak że nie zdążyli już tego spalić, w piecach były niedopalone ciała. Różne tam były szczątki: pół głowy, pół szczęki, pół nogi, jakiś kręgosłup, jakieś coś. Straszne to było wszystko.
    </section>
    <section>
        <time>7541</time>I jak przyszli Rosjanie, to pierwsza rzecz, okazuje się… Myśmy sobie nawet nie zdawały z tego sprawy za bardzo. Okazało się, że obóz był podminowany. Bo oni chcieli zatrzeć wszystkie ślady zbrodni. I pierwsi przyszli saperzy i odminowywali teren. A myśmy wychodziły po tą wodę do stawu, a obóz był zaminowany. To co, nie czuwała opaczność? Nie czuwał Pan Bóg, żeby jakoś przetrwać, przeżyć? Myśmy nawet te zwłoki niektóre to chowały na terenie tam przed jeziorem. Ale później oni robili ekshumacje i pochowali ich tam gdzieś na cmentarzu. Ja już nie pamiętam tej historii. Bo już nawet nie chciałam, żeby mi się to trzymało w głowie.<b> I jak Pani wyjechała z obozu? </b>Potem zaczęły przyjeżdżać różne osoby. Pierwszy się zjawił taki pan Marczewski po swoje siostry i po swoją żonę. Ale ich nie było, bo ich ewakuowano z obozu i żadnej w obozie nie było. Więc zabrał co silniejsze.
    </section>
    <section>
        <time>7641</time>Bo potem wracały różne osoby, jak były gdzieś w pobliżu. Z tych transportów, które nie wyjechały do Szwecji, a gdzieś się pogubiły tam po drodze – bo już przecież była ta kapitulacja – to nieraz wracały do obozu zobaczyć, co się tam w tym obozie dzieje. I było takich kilka osób, które wróciły. I pan Marczewski co silniejsze zabrał po prostu. Będą z powrotem wracać do Polski różnymi możliwościami lokomocji – i nogami, i jakimiś wózkami. I zabrał kilka takich osób i poszły, ale one dotarły nawet. Bo tam jakoś tak po drodze się gdzieś tam zatrzymywały. I później… O Boże, jak to już było… Już naprawdę człowiek traci cierpliwość z tym wszystkim. Zgłosił się do nas… Ponieważ Niemcy, cofając się ze wschodu na zachód, zabierali po drodze… Likwidowali po drodze wszystkie obozy.
    </section>
    <section>
        <time>7724</time>I jak myśmy wracały z pracy, to nieraz widziałyśmy na przystanku takie stosy mężczyzn, bo wyciągali ich z tych wagonów. Bo jak ich ewakuowali z różnych obozów, to jechały i pociągi, i pieszo. I pieszo na drodze umierali. Padali po prostu mężczyźni. Potem zbierali na stosy, na stosy, i te stosy mężczyzn też tak leżały. Jak myśmy wracały z pracy, to Boże kochany, to oni tam leżeli. I tak widzę teraz te stosy wszystkie. Coś strasznego. I w związku z tym oni się tam gdzieś ulokowali w pobliżu Ravensbrück, mężczyźni, ci którzy przetrwali, którzy tam nie padli po drodze. I też tam się nimi opiekowali lekarze.I był taki Francuz, i był taki Polak, to byli lekarze. Francuz i Polak – więźniowie. I oni przyszli do naszego obozu. Bo zorientowali się już, że to jest Ravensbrück, że to jest kobiecy obóz. I przyszli do nas tam do kuchni i mówią tak: -<i> Czy tutaj panie wiedzą, (czy koleżanki?) że tutaj zaraz niedaleko za bramą leżą nasi koledzy więźniowie chorzy?</i> I oczywiście oni nas tam zaprowadzili.
    </section>
    <section>
        <time>7827</time>To jest doktór Maurycy… Zapomniałam nazwisko tego Francuza, ale ja to mam, to gdzieś jest udokumentowane. Jak będziecie szukać, to znajdziecie nazwisko tego. Ja już nic nie pamiętam. I doktór Maurycy Mittelstaedt, znany lekarz taki. I ten Mittelstaedt potem z nami pracował. I z tymi mężczyznami, i z tymi kobietami. I nosił i na plecach, jak tylko mógł, chociaż sam był przecież też więźniem. I ten Francuz połączył się z tymi Francuzkami, a on z nami i wszyscy razem. Niby on Francuzi, tutaj on z Polakami, i wszyscy razemśmy pracowali, jak tylko można było. Ale trzeba było coś robić, żeby jechać każdy do siebie. Wszędzie w okolicy Ravensbrück trupy leżały. A w tych domkach takich aufzjerskich to też pełno trupów było wszędzie.
    </section>
    <section>
        <time>7897</time>I on postanowił pojechać do… Ten pan Marczewski powiedział, że on będzie się starał… Daliśmy mu spis osób, które tam są. Robiłyśmy ten spis naszych kobiet i tych mężczyzn… To nasze kobiety już leżały jakoś czyste, ale to cośmy zobaczyły tam w tym męskim obozie, u tych mężczyzn, to było coś tak potwornego! Że słuchajcie, to w życiu czegoś podobnego ludzie nie widzieli, naprawdę. Jak ci mężczyźni wyglądali, jacy byli wychudzeni, jacy byli muzułmanie. Nago leżeli. Albo ich insekty jadły, albo byli półmartwi. Tośmy tam chodziły do nich, żeby się dowiedzieć, jak oni się nazywają, żeby ich spisać na ten spis, kto to jest. Mówimy<i>: - Nie wolno wam umierać. Wolni jesteście.</i> Szarpałyśmy ich tak z taką jeszcze naszą koleżanką Oval, doktór francuską.
    </section>
    <section>
        <time>7981</time>Chodziłam i zbierałam tylko, żeby wiedzieć, kto to jest, żeby spisać ich. Zresztą te spisy, rękopisy tam gdzieś są nawet moje. Bo to było przywiezione. To przecież było robione wszystko tak ad hoc, ale żeby to było. I żeby ich sprowadzić do Polski. Ale nasze władze wcale się nie spieszyły, bo oni się dowiedzieli, że to Ravensbrück. A to Ravensbrück, to… Nie chcieli wcale nas! Już przyjechali Czesi, przyjechali Francuzi, nawet Hiszpanie pojechali. Bo Hiszpanie też byli, mężczyźni. I kto tam był… Rosjanie. To wszystko już… A po Polaków nikt nie przyjeżdża. Potem ten doktór Mittelstaedt zorganizował taki transport… Wyszedł i powiedział, że on tu wróci. I rzeczywiście, dał słowo i przyjechał. I powiedział, że zorganizował dwa takie samochodziki. Takie to były… To nie były autokary, tak jak teraz w całym tego słowa znaczeniu „autokar”. To były takie samochody ciężarowe, lekkie takie, żeby można było zabrać – wymoszczone było jakimiś materacami – tych chorych przewieźć.
    </section>
    <section>
        <time>8069</time>I w pierwszym transporcie… Taki pierwszy transport… Nie pamiętam, kto pierwszy pojechał. Taka chyba pani Grzegrzółko się nazywała, pielęgniarka chyba z Warszawy. A drugim transportem… Hanka już nerwowo też nie wytrzymywała i ona strasznie chciała jechać. I Hanka Burdówna wyjechała tym drugim transportem z chorymi. I ci chorzy zostali w Gorzowie, bo to było zorganizowane właśnie przez… Tak się udało temu… On tam miał jeszcze znajomych swoich takich przedwojennych lekarzy, ten doktór Mittelstaedt. Jakoś tak zorganizował, że te dwa samochodziki przyjechały. Ale następny transport był zorganizowany z Bydgoszczy też dzięki tym wszystkim osobom, które zobowiązały się, że pomogą zabrać tych chorych z tego obozu, z tego koszmaru.
    </section>
    <section>
        <time>8132</time>I był zorganizowany właśnie taki pociąg na wyjazd do Niemiec po tych wszystkich różnych robotników, którzy wyjechali na roboty. Przymusowe roboty albo nieprzymusowe, bo to też różnie było. To przecież nie wszyscy byli przymusowymi robotnikami, którzy żądają Bóg wie czego. Tylko byli tacy, którzy chętnie jechali nawet na te roboty do Niemiec. Różnie to było. Ale oni się zobowiązali, że zabiorą nas… Ta kolej bydgoska, że zabierze nas, ale trzeba dowieźć nas do pociągu. Bo oni tam zbierali tych wszystkich różnych ludzi. I oczywiście tak było z nami, że transport przyjechał, i tam gdzieś koło Berlina… Koło Berlina, koło gdzie… Nie. Koło Brandenburgii. O, tam gdzieś, koło Brandenburgii. Do Brandenburgii trzeba było dowieźć tych wszystkich chorych. I myśmy tak dowozili.
    </section>
    <section>
        <time>8218</time>Nie pamiętam już, skąd te samochody były. Widocznie jakieś zorganizowane były… Ano tak, przez to wojsko. Jakieś wojskowe samochody ruskie. Bo oni nas potem przewieźli do innego takiego młodzieżowego obozu, <i>Jugendlager </i>był pod Ravensbrück, a sami zajęli stacjonarny obóz dla siebie i dla swoich potrzeb. Dlatego tam byliśmy w tym następnym obozie. Bo <i>Jugendlager </i>to był taki obóz dla młodocianych pod Ravensbrück, dla młodocianych Niemek, które nie chciały iść do pracy, ani nie chciały się uczyć, czyli ich tam uczyli tej pracy. Ale to jest zupełnie inna historia. I ci Ruscy zorganizowali właśnie ten transport do tych wagonów. A to były normalne towarowe wagony. Kto tam jeszcze został, kto jeszcze powrócił z drogi, to już został, bo wiedział, że ten transport będzie, żeby jakoś do tej Polski dojechać. I rzeczywiście tam tych chorych dowieźli do tej Brandenburgii, do tych wagonów wszystkich. I myśmy wszyscy się tam załadowali.
    </section>
    <section>
        <time>8314</time>Bardzo dużo właśnie pomagał ten doktór Mittelstaedt, bardzo. I ja wtedy wyskoczyłam z tego autokaru. I to pamiętam jak dziś, zawsze to pamiętam. Oni mówią, dlaczego ja wyskoczyłam z tego samochodu jeszcze? A ja… To było kilka tych samochodów. A ja wyszłam z tego samochodu, zamknęłam tą bramę, bo ta brama była otwarta! Zamknęłam… O Jezus, jak ja się zasiedziałam. Zamknęłam ciasno tą bramę. A ponieważ trawa była taka wysoka, więc ja narwałam tej trawę i tą trawą zawiązałam tą bramę! Zakręciłam tą trawą jeszcze jakoś tak, jak taki snopek (wszystko jedno). I tą bramę zamknęłam tą trzciną, tą trawą bramę ravensbrücką. I wtedy wsiadłam z tyłu do tego samochodu, do tej ciężarówki i pojechaliśmy do… I tak zakończyłam swoją karierę w obozie, zamykając bramę trawą.
    </section>
    <section>
        <time>8400</time><b>Czyli Pani wyszła jako ostatnia?</b> Tak. <b>Kiedy to było? </b>To było, kochana, zaraz… Jeszcześmy byli na tym święcie francuskim, święcie bociana. To jest 14 lipca, tak? 14 lipca jeszcze tam Francuzki urządziły coś i one pojechały. A myśmy pojechały chyba na drugi dzień w lipcu. I wróciłyśmy do… Przyjechałyśmy do Polski dwudziestego… Chyba w Polsce byłyśmy 25, a w Łodzi byłam chyba 28 lipca. Tak coś koło tego. Takie jakieś daty są. One gdzieś tam są chyba do sprawdzenia, ale ja już naprawdę nie pamiętam. Bo nie chciałam pamiętać. Chciałam już jakoś żyć innym zupełnie, własnym życiem. <b>Czyli wróciła Pani pociągiem, tak, stamtąd? </b>Stamtąd pociągiem, tak. Tym towarowym. A po drodze nam jeszcze… Też tam trzeba było zostawić… Bo ktoś nam w tym wagonie zmarł znowuż.
    </section>
    <section>
        <time>8478</time>Nie pamiętam, czy kobieta czy mężczyzna, czy i kobieta, i mężczyzna. Gdzieś chyba w Krzyżu czy przed Krzyżem, już nie pamiętam. Ten pociąg kilka tygodni jechał, bo on tak krążył koło Szczecina aż tam gdzieś tamtędy, aż do Bydgoszczy dojechał. Gdzieś tam krążył w tamtym okresie. Potem pojechałam do Gorzowa z Łodzi. W Łodzi zostawiłyśmy jeszcze… Jeszcze trzeba było zostawić chorych. I została taka Leonka Bień, króliczka, i Genia Man, i jeszcze ktoś, ja już nie pamiętam. Kilka tych króliczek, które tam zostały, trzeba było je zostawić tam w szpitalu. To tam koleżanki już te szpitalne i Janka Węgierska, doktór, one się już zajęły dalszym ciągiem tych chorych, które zostały w Łodzi z tego pociągu.
    </section>
    <section>
        <time>8542</time>A ja pojechałam do tych chorych do Gorzowa, bo tam te dwa autokary, które… Autokary. Te dwa samochody, które zabrały tych chorych, były zostawione w Czerwonym Krzyżu w szpitalu. Był zorganizowany szpital Czerwonego Krzyża w Gorzowie Wielkopolskim. I ja tam pojechałam, i tam jeszcze w tym szpitalu pracowałam do któregoś roku, nie pamiętam. <b>A kiedy spotkała się Pani z rodziną, z kimś bliskim? </b>Potem się spotkałam z rodziną. Kto do mnie przyjechał… Bo ja tam jeszcze pracowałam, tam przecież w Gorzowie, tam później… Jak wyjechałam z Gorzowa, to już wyjechałam, już nie wracałam tam. Ale jak to było, że… Tam potem mnie poszukiwano… Już teraz kilka lat (mam te listy) zdaje mi się, że to też oddałam chyba do Lublina. Nie pamiętam już. A może tam gdzieś jeszcze mam, nie wiem. Bo ja już dużo rzeczy pooddawałam.
    </section>
    <section>
        <time>8617</time>Teraz mam jeszcze… Ale już porządku żadnego nie zrobię, dlatego że ja już mam trudności wzrokowe. Ale co ja mam? Bo ona chciała wiedzieć, jak to… Tam jest pochowanych 16 osób z tego okresu. 16 mężczyzn jeszcze jest pochowanych w Gorzowie. I oni mnie poszukiwali, żeby też dać jakieś sprawozdanie na temat przyjazdu tych chorych i na temat ich pobytu w szpitalu. Więc też tam byłam tym honorowym gościem. Tam nawet mi mieli dać to obywatelstwo honorowe, ale jakoś nie pojechałam, nie zależało mi na tym. Bo ja naprawdę już chciałam się z tego jakoś uwolnić. A z rodziną to mój stryjek, jak się dowiedział z radia czy z prasy, że… Właśnie tej Jagi z Sopotu. Bo tam część rodziny przecież była na Syberii, część rodziny przyjechała. I oni się wszyscy ulokowali na wybrzeżu.
    </section>
    <section>
        <time>8696</time>I ten mój stryjek, jak się dowiedział… To on wtedy pracował gdzieś w jakiejś wędzarni. I tą Jagę, i jeszcze najstarszą córkę… Pamiętam, to takie dwie skrzynki z wędzarni to były wtedy… Teraz nie ma, ale wtedy były takie piklingi wędzone i cała skrzynka szprotek. I mówi tak: - <i>Jedźcie dziewczyny koniecznie, bo trzeba ją odżywić. </i>I one przyjechały! Z przesiadkami jechały i przywoziły! Ja, zawsze jak ona coś tam… Nie chce jakiejś mojej pomocy czy coś, ta Jaga, to ja mówię tak: <i>- Szprotki nie mają nic do powiedzenia! </i>Bo zawsze całe życie pamiętam te szprotki, jak dostałam właśnie dwie skrzynki. Oczywiście podzieliłam się z chorymi i z wszystkimi, którzy byli głodni. Przecież sama nie zjadłam. Ale sam fakt… Wyobraźcie sobie kochani dostać szprotki wędzone świeże z połowów i piklingi.
    </section>
    <section>
        <time>8763</time>O Boże, cóż to był za smak, cóż to była za radość dostać to. I tak to wyglądało. Bardzo, bardzo kocham tą moją Jagę. A ta najstarsza już dawno nie żyje, ta która przyjechała i która… Później się jakoś tak spotykałam z tymi moimi krewnymi, ale to już mi się nie chce dalej nic mówić. Bo jeszcze miałam krewnych… Jeszcze mam w Terespolu. Taką Jagę drugą, ale to już ze strony mojej mamy, też taką kochaną moją kuzynkę. To tamta to już jest kuzynka, bo miałyśmy… Tą co mam w Terespolu, to to jest kuzynka… To miałyśmy wspólnego pradziadka. A z Jagą miałyśmy wspólnego dziadka, czyli o jedno pokolenie jest wyżej. <b>A bardzo Pani była wychudzona, jak wróciła z obozu?</b> Może wychudzona nie byłam. Może raczej byłam jakaś taka, ja wiem jaka ja byłam, nie wiem.
    </section>
    <section>
        <time>8828</time><b>W jakim stanie psychicznym?</b> Psychicznym byłam fatalnym. Bo tak jak ci mówię, że goniłam potem… Potem się rozchorowałam. Potem wyjechałam z Gorzowa na studia, ale ich nie skończyłam. Potem poszłam w Poznaniu do szkoły pielęgniarskiej. I tam się też ciężko rozchorowałam i musiałam wyjechać wtedy… Bo to wszystko musiało się odbić. Musiałam wtedy wyjechać do Zakopanego. Natychmiastowe jakieś dostałam… Właśnie dzięki też temu doktorowi Mittelstedtowi dostałam miejsce w Zakopanem. I tam trzeba było pracować, uczyć się, mieszkać. I leczyć się. I żyć. Nie było strajków, nie było niczego. Ale jakoś jestem jeszcze. Ale to już jest inna historia, już mi się nie chce mówić nic.
    </section>
    <section>
        <time>8899</time>W 1956 roku dopiero, dlatego że nie było żadnych innych możliwości. I wtedy wyjechałam z małym Jackiem do Anglii i byłam w Anglii przez bardzo dłuższy okres czasu. Tam Jacek chodził do szkoły, tam spotkałam bardzo dużo moich przyjaciół też. I wtedy właśnie z mamą spotkałyśmy się. Mama mi też bardzo dużo opowiadała o swoim przeżyciu. Płakałyśmy, cieszyłyśmy się i znowuż myśmy się radowały. I tak było. To był 1956 rok dopiero.<b> Pani też opowiadała o swoich przeżyciach?</b> Oczywiście, że tak. Zresztą tam moje koleżanki, moje serdeczne przyjaciółki z obozu i nie z obozu, jak się dowiedziały, że ja przyjechałam… Bo to był wtedy fenomen, żeby zza żelaznej kurtyny można było przyjechać, jeszcze w dodatku z dzieckiem.
    </section>
    <section>
        <time>8969</time>I przyjechała właśnie jedna z tych króliczek, bo była w Anglii. Ona nie wróciła do Polski, bo ona gdzieś po drodze się spotkała z aliantami i już wyjechała. Już one wyjechały dalej na stronę tą aliancką i potem się znalazły właśnie w Anglii. I jak przyjechałam, to ona mnie zaraz zabrała do siebie do Anglii. Bo tam mieszkała, wyszła za mąż. Do New Romney. I tam byłyśmy w tym New Romeny. Tam później dowiedziała się pani Lanckorońska, bo ona przede wszystkim mieszkała w Anglii. Ale to już jest inna zupełnie historia. I też dosyć długa, tak że już nie będę na ten temat mówiła. Zresztą bardzo piękna, ale to już jest zupełnie inna historia. I bardzo dużo chciały mi pomóc, w sensie takim i psychicznym, i to, że przyjechałam zza żelaznej kurtyny! Bo to się tak wtedy nazywało.
    </section>
    <section>
        <time>9060</time><b>A jak się Pani udało wyjechać?</b> Po prostu starałam się przyjechać. Starałam się chyba wtedy przez Warszawę nawet. Jakoś troszeczkę było poluzowania, bo to był 1956 rok. Przyszedł do władzy (przez jakiś czas było takie troszeczkę rozluźnienie) Gomułka. Już nie było Stalina. To na krótki czas, bo później wiadomo, jak było. Ale właśnie był ten taki luz i wtedy mi się udało. Wtedy Jacek też chodził do szkoły tam. W każdym bądź razie było to zupełnie już takie inne życie. Ale też musiałam bardzo uważać tam z życiem, bo jakkolwiek miałam różne możliwości, ale nie chciałam zostawać ze względu na to, że nie chciałam rozbijać rodziny. Bo tutaj został mąż, też chorował. Po prostu nie chciałam rozbijać rodziny.
    </section>
    <section>
        <time>9141</time><b>Właśnie, a jak Pani poznała męża?</b> W Zakopanem. On też był w obozie. Jak się poznaje, to potem się różnie kształtuje znajomość. Znajomość się różnie kształtuje. <b>A rozmawialiście ze sobą o przeżyciach obozowych?</b> Ja raczej nie. On lubił mówić. On, owszem, lubił mówić. Ja nie. Ja uciekałam od tematu. Nawet jego przyjaciele, znajomi od dziecka, od studiów, to bardzo często po latach, po latach się dziwili. Na przykład spotkaliśmy się kiedyś na takim pogrzebie. I właśnie ten przyjaciel jego, lekarz, mówi: <i>- Kamusiu, a skąd ty znałaś Ryśkę?</i> Ja mówię:<i> - Jak to skąd? I z harcerstwa, i z obozu.</i> On mówi:<i> - Z obozu? Toś ty była w obozie?! </i>Ja mówię: -<i> Byłam.</i> A myśmy się towarzysko spotykali bardzo często, bardzo dobrze. I się tak zdziwił na tym cmentarzu i ta jego żona.
    </section>
    <section>
        <time>9227</time>Mówi: <i>- To myśmy wiedzieli, że Antoś był w obozach, ale żeś ty była? Ale chyba niedługo?</i> Ja mówię: -<i> Może niedługo, ale pięć lat. </i>To oni wtedy usiedli na tym cmentarzu. Mówi: - <i>No coś takiego. Przecież ty nigdy nic nie mówisz. </i>Ja mówię:<i> - Bo ja uciekam od tematu. Bo to nie jest dla mnie temat. </i>To właśnie tak to wyglądało. Ale to jest taka luźna uwaga, Pan Jarek chyba tego nie nagrał? I tak to wyglądało. <b>A kiedy Pani wznowiła swoją działalność w Murach po obozie? </b>Myśmy się spotykały potem dzięki… Spotykałyśmy się przede wszystkim na Jasnej Górze. Zawsze każdego roku od momentu… Od 1946 roku. Każdego roku w maju. I potem tak się zaczęły nasze spotkania, nasze wyjazdy. Interesowałyśmy się w ogóle sobą. Potem były organizowane takie zjazdy. Dwa razy byłyśmy w Łodzi. Tam Chorągiew Łódzka nam zorganizowała bardzo piękne spotkania harcerskie. W Katowicach.
    </section>
    <section>
        <time>9315</time>Gdzie jeszcze? Potem pokażę legitymację jeszcze taką z Murów. Potem co jeszcze? W Poznaniu, w Warszawie. Nie udało mi się zorganizować w Krakowie, bo w Krakowie jakiś taki był beton, że się nie dało. Zresztą tutaj był taki druh, który był komendantem, a jednocześnie ponoć (ja tylko powtarzam) nigdy nie był harcerzem. Tak też w tym okresie wyglądało harcerstwo. Tak że w Krakowie nie było zjazdu, natomiast w Łodzi było dwa razy, w Warszawie było chyba dwa razy, w Poznaniu, w Katowicach. Miałyśmy te spotkania bardzo piękne. Potem były organizowane różne takie wyjazdy najpierw w Polsce do różnych takich sanktuariów. Ja nie byłam na wszystkich, ale na kilku byłam.
    </section>
    <section>
        <time>9385</time>Później były wyjazdy za granicę przez Katowice organizowane. Tam nam jakoś bardzo szli na rękę, że myśmy w 1975 roku… W 1975 roku to myśmy wyjechały wtedy pierwszy raz za granicę do Rzymu.<span style="white-space: pre;">	</span>I tak nam to zasmakowało, że potem każdego roku gdzieś za granicę myśmy wyjeżdżały. Nawet w siedemdziesiątych… A byłyśmy i w Szwecji… W Szwecji byłyśmy w 1978 albo 1977 roku. Albo 1977, albo 1978 roku w Szwecji. A wcześniej to byłyśmy jeszcze na takim wyjeździe „Dziesięć krajów Europy”. <b>I kto to [niezroz.]</b> To nam organizował Orbis katowicki. Tak że Katowice bardzo nam szły na rękę. To wszystko zależało od Ziętka. I jeździłyśmy. I takie były nasze właśnie i wspomnienia, i spotkania. I wiedziałyśmy dużo o sobie i ze sobą.
    </section>
    <section>
        <time>9469</time><b>A o czym rozmawiałyście, jak się spotykałyście?</b> O wszystkim. I o problemach, i na każdy temat. Każdy temat oczywiście taki bliski sercu. I ludzki, i młodzieżowy. I o dzieciach, jeszcze wnuków nie było, ale o dzieciach, i o studiach. O wszystkim. <b> A o obozie?</b> Najmniej. Ja uciekałam od tematu obozowego. Owszem, były osoby, które kochały… Jakoś nie mogły wyjść z tego obozu. Ja uciekałam od tego tematu. Potem miałyśmy różne rekolekcje na przykład. Rekolekcje miałyśmy w Panewnikach bardzo piękne zawsze, zamknięte. Mogłyśmy się po swojemu… To były zamknięte rekolekcje, cudowne. Zawsześmy w okresie świąt Bożego Narodzenia jeździły w styczniu. Tam miałyśmy takie spotkania. Teraz już od lat nie jeździmy, bo nie ma kto jeździć.
    </section>
    <section>
        <time>9539</time>Zawsze możemy tam do sióstr pojechać. One zawsze chętnie z otwartymi rękoma nas witają, ale już nie mają kogo witać, bo już wszystko jest po drugiej stronie. A jak jest, to… Ja już też nie jestem w stanie, żeby jeździć. A przedtem to tak, to się jeździło. Ale ja wolałam sobie pojeździć na nartach, wolałam sobie pograć w tenisa, iść w góry. Bardzo lubiłam chodzić w góry. Albo pojechać nad morze. Chodziłam w góry na takie dobre trasy i z dobrymi alpinistkami i taterniczkami. Z tą Zosią Marusarz, z Hajdukiewiczową. W ogóle bardzo piękne były te wszystkie trasy taternicze. <b>A ile czasu Pani zajął powrót do normalnego życia? Czy to w ogóle było możliwe? </b>Ja w ogóle od razu chciałam się oderwać! Od razu się chciałam oderwać, bo jakbym nie wyszła, to ja bym w ogóle nie mogłabym żyć normalnie! Ja po prostu tego chciałam, żeby się oderwać i żyć. I gonić młodość, która mi została zabrana brutalnie.
    </section>
    <section>
        <time>9638</time><b>A miała Pani jakieś sny z obozu, jakieś koszmary? </b>Jak czasem miałam, to co z tego, że miałam? To miałam. To się napisałam wody i żyłam swoim własnym życiem. I koniec. Nie roztrząsałam tego na części, bo bym się wykończyła. A to była jedyna odtrutka – odbić się od tego, co było, żyć swoim życiem, jakimś takim innym, normalnym. Pojechać, iść, zobaczyć, posłuchać. Na dobry koncert, na dobrą sztukę, do teatru, do… Było tyle innych zastępczych możliwości. Może śmieszne to jest z mojej strony, nie wiem. Nie wiem, czy to jest w ogóle interesujące, to co mówię. Ale mówię to, co ja czuję i to, co robiłam.
    </section>
    <section>
        <time>9698</time>Instrumentariuszką. Potem się też rozchorowałam, też nie mogłam za bardzo ciężko pracować. Jak wróciłam do Krakowa, pracowałam w związkach zawodowych bardzo długo. I zawsze mnie tam gdzieś chcieli, zawsze mnie gdzieś posyłali na jakąś służbę dodatkową. To pracowałam. Dwadzieścia lat chyba, nie wiem, byłam ławnikiem w sądzie. Byłam kuratorem. Najpierw byłam kuratorem sądowym dla nieletnich w Hucie pięknej. Tak że miałam takie bardzo ciężkie odcinki pracy. I cały czas pracowałam. Ale to tak jak każdy pracuje. To przecież nie jest takie ciekawe znowuż. Pracowałam właśnie na tych odcinkach. Kurator społeczny. Potem byłam ławnikiem w sądzie do spraw rodziny. Potem pracowałam w komisjach socjalnych. Ale się nigdzie nie pchałam. Zawsze mnie proszono. Nie lubię się pchać.
    </section>
    <section>
        <time>9780</time>Jeszcze gdzie pracowałam? W tych fundacjach. Najkrócej pracowałam w Maximilian Kolbe Werk. Ale bardzo długo pracowałam w fundacji pani Sue Ryder ? <b>I tam czym się pani zajmowała?</b> Tutaj zajmowałam się… Ona mi tu przesyłała różne… Takie różne nieraz poufne listy trzeba było załatwić, bo różne prośby przychodziły do pani Ryder. Nieraz takie, że naprawdę płakać się chciało. Bo ludzie wymyślali przeróżne rzeczy. Ale to przecież nie do publicznej wiadomości, tylko trzeba było to sprawdzić, trzeba było pojechać. A ja jeszcze wtedy byłam na chodzie. Ja jeszcze do niedawna samochodem jeździłam. Więc o tyle było łatwo, że mogłam pojechać czy do Tarnowa, czy do Zakopanego, czy do Katowic, i to mi też ułatwiało w jakiś sposób życie. Więc właśnie ta praca polegała na tym.
    </section>
    <section>
        <time>9850</time>Wyjeżdżały różne osoby. Chciały jechać do pani Ryder do pracy. Praca polegała na tym, że tam trzeba było za niedużą sumę pracować, ale miało się mieszkanie, utrzymanie. I praca przy chorych, bo tam ona prowadziła takie domy opieki dla ludzi chorych, nieraz starszych. Czasem więźniów, czasem jakichś innych, lotników. I zgłaszały się różne osoby. Potem w ostatnich latach to studentki i studenci się zgłaszali. To trzeba było, tak jak mówiłam, zaopiniować, dowiedzieć się co, kto, z jakiego środowiska się wywodzi. I albo popierałam… Ale nigdy nie wysyłałam tego, tylko czytałam to przy osobie. Tu pisałam, czytałam to przy tej osobie i dawałam jej niezalepiony list, dawałam jej do ręki, żeby sobie wysyłała, czy wysyłał.
    </section>
    <section>
        <time>9928</time>Tutaj jest odpis, zrobiłam. Proszę bardzo. Agnieszka, tu proszę bardzo.<b> Jestem. </b>To jest odpis, bo ja tutaj mam oryginał. Ale już nie będę szukać, bo już mnie oczy bolą.<b> Legitymacja, tak?</b> Tak. To jest odpis legitymacji. Możesz sobie wziąć to. Może się przyda. A tam mam oryginały, ale już tak mnie głowa boli, że już naprawdę nie mogę.<b> A to, co to jest?</b> A to jest znaczek jakiegoś pobytu. Jakiś znaczek z pobytu, spotkania. Nie wiem, czy z Ravensbrück, czy skądś. Przepraszam bardzo, że ja się tak już zmęczyłam, ale naprawdę to jest… Tym bardziej że, tak jak powiedziałam, w ogóle nie lubię mówić na ten temat, a na swój, to już w zupełności. Zupełnie nie. Co on mi tu kręci jeszcze? O Boże kochany, jak nic nie wiem, a on mi tutaj coś kręci jeszcze.<b> Podgląda Panią?</b> Jeszcze podgląda. Potem będę...
    </section>
    <section>
        <time>10017</time><b>Udostępnić prawa do tego nagrania, które zrobiliśmy.</b> Musi być? <b>Lepiej, żeby się Pani zgodziła.</b> Ja się zgadzam. Gdzie ja to mogę mieć? Jeszcze zobaczę w jednym miejscu. Nie. Założycielki Murów. <b>To pani Józefa Kantor, tak?</b> Uhm. A tu są moje artykuły na temat książki Półtawskiej. <b>A to zdjęcie z którego roku może być?</b> To jest z Łodzi. Z którego to może być roku? To jest z pierwszego zjazdu w Łodzi. To był chyba rok 1970… Nie pamiętam. Ale ja mu posłałam to zdjęcie. Miałam dwa i jedno jemu posłałam. O, to jest właśnie to. To są właśnie zdjęcia z Ravensbrück. To jest właśnie… Posłałam mu jeszcze… Ulica jest Józefy Kantor w Katowicach. Tutaj mam tylko ten jeden odcinek, może dwa – nie, jeden. <b>Czyli zamiast Karola Marksa</b>. Tak. Pięknie, prawda?
    </section>
    <section>
        <time>10226</time><b>Możemy jeszcze? Ja mogłabym poprosić?</b> Dobrze. Władka ma to zdjęcie, bo ja jej dałam. <b>Już zaraz, sekundkę. Ja… Bo chcielibyśmy to nagrać. </b>Władka ma to zdjęcie. Bo ja jej dałam. Ona wam pokaże. Ale ja naprawdę nie wiem, gdzie ja mam… O, tutaj mam właśnie kopię tego grypsu. O, to obiecał mi, że zrobi powiększenie. To jest kopia, więc to jest tak napisane. Z tym że tutaj już nie mam zdjęcia, bo zdjęcia jemu wysłałam.<b> A oryginał jest w Lublinie?</b> W Lublinie. O, tak że jak… To musi być powiększone, w powiększeniu to dane. Coraz gorzej widzę.<b> Możemy tak pokazać tutaj jeszcze na chwilkę?</b> Proszę bardzo. To już można, tak?<b> Tak.</b> Dobrze. <b>A to zdjęcie skąd jest?</b> Które? To? <b>O tamto, kolorowe.</b> A to ja nie wiem, co to jest za zdjęcie. Ja nie wiem, to jest… Nie, to nie… <b>Jakieś zupełnie inne, tak?</b> Tak, zupełnie inne.
    </section>
    <section>
        <time>10370</time>Ale nie wiem, gdzie mam. A powinnam tutaj mieć. O właśnie, takie z tych zdjęć. <b>A to jest zdjęcie z jakiego okresu?</b> To jest takie… To jest z różnych… To jest nawet takie zdjęcie w różnych wydawnictwach. To. <b>Które to mogły być lata?</b> Nie wiem, chyba… <b>Siedemdziesiąte?</b> Tak,tutaj.<b> A to wcześniejsze?</b> A to jest w Zakopanem. Nie, to chyba z Poznania nawet jeszcze jest. To. <b>A moglibyśmy tak to, żeby to dobrze skamerować?</b> Proszę. Jeszcze nawet was bociany w planie nie miały. <b>Rodziców moich nie było jeszcze.</b> No. Widzisz. Przepraszam, że ja się grzebię, ale ja nie mogę tego zostawić, bo ja się potem w ogóle nie pozbieram. A nikt mi tego nie zrobi już. Tylko na śmietnik wtedy wszystko pójdzie, do spalenia.
    </section>
    <section>
        <time>10460</time>Też są odznaczenia. <b>Też odznaczenia.</b> Też. Bardzo ważne. Ja mam dostać jeszcze spis tego wszystkiego. Bo to mi zabrał do Szczecina ten mój krewniak. Mojej siostry przyrodniej wnuk. Bo on jest historykiem i jest dokumentalistą. I on mi to zrobił porządek z tym. Mówi: <i>- Ciociu, tak dalej być nie może</i>.<b> Od Jana Pawła II?</b> Tak. Tu mam jeszcze Brazylię. To jeszcze mam tam Brazylię. To chyba Burdówna jest. To chyba Burdówna jest, tak?<b> A ja nie wiem. Nie widziałam Pani. </b> Zobacz, przeczytaj na górze. Co tam?<b> Kamilla Syczowa 1920</b>. To jest… <b>To pani?</b> To chyba tak.<b> Mm, to możemy? </b>Nie! To jest…<b> Nagrać.</b> Nie chcę tego.<b> Czemu?</b> Nie, bo to takie paskudne. O, tu są zdjęcia. O, widzisz? <b>W Brazylii były.</b> To może być. Chcesz to?<b> A mogę dostać?</b> Mogę.<b> To bardzo chętnie.</b> I to, ale to mam już jedno tylko. <b>To to tylko nagramy.</b> To dobrze. <b>To jest…? To jest późniejsze zdjęcie?</b> O, jeszcze dobrze widziałam.
    </section>
    <section>
        <time>10594</time><b>Mogłaby Pani opowiedzieć o tamtym zdjęciu na górze?</b> Na górze?<b> Co tam jest? </b>To jest mama, ja i jakaś tam ciocia. Rodzina. <b>I to było zdjęcie w Brześciu robione?</b> Tak.<b> Czyli to były lata dwudzieste.</b> W twierdzy, tak. To jeszcze wtedy w twierdzy to było brzeskiej.<b> A tutaj niżej Pani też. </b>Tutaj ja jestem.<b> To mundurek?</b> Tak. <b>W mundurku szkolnym?</b> Tak. <b>W jakim to wieku Pani była?</b> A ja nie pamiętam. Nic nie wiem. <b>Ale szkoła podstawowa, prawda?</b> Nie, chyba któraś gimnazjalna. Chyba piąta gimnazjalna. <b>Czyli już starsza Pani była?</b> Tak.<b> A tutaj z synem, tak?</b> Tak. <b>Gdzie mogło być robione to zdjęcie? </b>Tu w Krakowie. W Lesie Wolskim. <b>Na ławce w Krakowie.</b> Tak.<b> I to pewnie lata sześćdziesiąte?</b> Tak. <b>Tutaj też syn, tak?</b> Tak. <b>To zdjęcia od pierwszej komunii?</b> Tak. A to jest pani Zbrożek Chmielińska malowała. Znana taka malarka. Mario Święta.<b> A tamten dzidziuś to też syn, tak?</b> Który?<b> Tam</b>. Tak.
    </section>
    <section>
        <time>10676</time>O, to jest praca Zosi Kannowej Pociłowskiej. Te rzeźby dwie. Tam jest Matka Boska Boleściwa. <b>Tutaj nad łóżkiem.</b> Tak. Katyńska chyba, bo jest przebita tu kulą. I Chrystus Miłosierny. A tu miałam jeszcze anioła, ale on mi spadł i rozbił się. <b>I nie ma</b>. Nie ma. Hak tylko został.<b> I tutaj też syn, tak?</b> I tu syn. A to jest malowidło pani Gołubiewowej. To są Mikołajki. Tutaj się utopił jej syn. Ale oni już nie żyją wszyscy. <b>Naprawdę? </b>Tak. Nadbużańskie brzózki. To malował właśnie mąż tej mojej Jagny. <b> Już.</b> Pewnie. ? nakręcił też? I tutaj też? To było w katalogu [niezroz.], ten portret. <b>Tak?</b> Uhm. <b>Może być pani dumna.</b> No.<b> Jest pani dumna.</b> Nadbużański. I tam jest twierdza, widać. Widać twierdzę. I to są brzozy. To żebyś wiedział, że to są najpiękniejsze drzewa świata. <b>To też syn?</b> Syn. <b> Ale fantastyczne zdjęcie. To z kąpania na pewno.</b> Tak. W wanience. <b>Piękne zdjęcie</b>. A to ja malowałam.<b> Pani też maluje? </b>To takie bohomazy, żeby nikt nie widział.
    </section>
</article>