<p>Urodził się 21 maja 1924 w Warszawie. Jego rodzicami byli Irena z domu von Sengbusch i Janusz Zoller, pochodzący z rodziny baronów inflanckich grafik.<br />Ojciec Jerzego Zollera był artystą-grafikiem, w czasie okupacji współpracował z komórką legislacyjną AK - pomagał przy sporządzaniu fałszywych dokumentów. W wyniku donosu został aresztowany i rozstrzelany 2 grudnia 1943. <br />Jerzy Zoller, razem z bratem bliźniakiem, uczęszczał do liceum im. Stanisława Staszica. W 1942 roku zdał maturę na tajnych kompletach i, także z bratem, zapisał się do Wyższej Szkoły Budowlanej II stopnia, gdzie chciał przygotować się do egzaminów na Politechnikę Warszawską. Oba bracia należeli w tym czasie do Związku Walki Zbrojnej/Armii Krajowej.<br />W maju 1943, w czasie jednego ze spotkań AK, Jerzy Zoller został aresztowany. Osadzono go w areszcie śledczym w Al. Szucha, następnie na Pawiaku. 25 sierpnia 1943 trafił do Auschwitz. Pracował m.in. w kamieniołomach. W lipcu 1944 przetransportowano go do obozu w Mauthausen, skierowano do kopania tuneli pod fabrykę samolotów w St. Georgen.<br />Po wyzwoleniu obozu przez wojska amerykańskie pomagał w szpitalu wojskowym jako tłumacz (znał biegle niemiecki oraz w stopniu podstawowym angielski). <br />W czerwcu 1945 powrócił do Warszawy. Odnalazł matkę, przebywającą w Łodzi. Podjął studia na Wydziale Architektury Politechnice Warszawskiej. W 1951 roku, pracując już w biurze projektów, obronił dyplom z inżynierii lądowej.<br />Pracował jako projektant aż do przejścia na wcześniejszą emeryturę. Zdobył m.in. wyróżnienie „Zasłużony dla województwa katowickiego". <br />Zmarł w 2014 roku.</p>